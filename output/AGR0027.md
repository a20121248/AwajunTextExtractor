<!-- image -->

AWAJÚN

S E C U N D A R I A

## Tsayag

4

<!-- image -->

<!-- image -->

<!-- image -->

PERÚ

Ministerio de Educación

## El ciudadano que queremos

<!-- image -->

Tsayag

4

<!-- image -->

## 4 Tsayag - Awajún

## TEXTO DE COMUNICACIÓN DEL 4° SECUNDARIA - AWAJÚN

©Ministerio de Educación Calle Del Comercio N.° 193, San Borja Lima, Perú Teléfono: 615-5800 www.gob.pe/minedu

Primera edición, 2024 Tiraje: 2211 ejemplares Impreso en julio 2024

## Asesoría técnico-pedagógica (DEIB) Cecilia Marcelina Chávez Marcelina

## Elaboración de contenido

Segundo Antonio Bakuants Cuñachi

## Revisión lingüística

José Luis Shimbucat Taish

## Validación participativa

Geyner Esamat Jintash Merly Esamat Vela Eduardo Roca Piton Eucebio Antuash Jempets Leo Antuash Nañap Eliceo Cuñachi Agkuash

## Diseño y diagramación

Roxana Valdez Chávez

## Ilustraciones

Carmen Rosa García Veliz Archivo DEIB

Impreso en: Wnz Impresiones Comerciales S. A. C. Jr. German Carrasco N.° 2155, Cercado de Lima - Lima RUC: 20606530782

## Hecho el Depósito Legal en la Biblioteca Nacional del Perú N° 2024-04040.

Todos los derechos reservados. Prohibida la reproducción de este libro por cualquier medio, total o parcialmente, sin permiso expreso de los editores. Impreso en el Perú/Printed in Peru

<!-- image -->

## Ministerio de Educación

Dirección General de Educación Básica Alternativa, Intercultural Bilingüe y de Servicios Educativos en el Ámbito rural

Dirección de Educación Intercultural Bilingüe

## Iwainamu

## Uchi papijam aidau:

Juwi iwaintajame Tsayag 4, ame ausatin umikmau. Juka Awajuni pujuti, dekamuji, nuwigtu dita takataiji. Tajame, juka amina pujutjum wakekegat diyak ausati tamauwai.

Baki bakichik umiktin umikmauwa juka utugchat anentaimtusa agagmauwai, batsatkau takati mamiksa agagmauwai; nunin asa ipapawai jintinjamnujai antsag tsanitaigmijai ijuntsajum utugchat epegmainun.

Antsag, jimag ausatin agagmaun iwaintugmawai:

bakichik amina pujutjumdau tikichik tikich aeents aidaunu. Augtai jimaja duka antsag anentaimtan amawai, iniimau takaku umiktinun. Duwi, takastinetegjamui yampakti tusautugchat epegkeamun.

Unuimatan Pamukji Diracción de Educación Intercultural Bilingue (DEIB) juju papiya juna unuimatjin aan ekes shiig utujimkas chichatan agatan takasti tusa amawai.

## Ausatin iwainamu

<!-- image -->

<!-- image -->

1

<!-- image -->

UMIKTIN

Unidad

Jijuan: yutai pegkejai núnin asa iyashin iwajui

<!-- image -->

22

<!-- image -->

<!-- image -->

2

## Awajúni takatji duwejai: najantai

6

| ¿Jujú umiktinumash wají unuimagtatji?   |   8 |
|-----------------------------------------|-----|
| Augtai 1                                |   8 |
| Ausamu awaksa aneaku anentai jukimi     |  13 |
| Augtai 2                                |  14 |
| Ausamu awaksa aneaku anentai jukimi     |  17 |
| Ausag dusha waji antukji                |  20 |
| Unuimagmau dekapmamki emami             |  21 |

## Jijuan: yutai pegkejai núnin asa iyashin iwajui

22

| ¿Jujú umiktinumash wají unuimagtatji?   |   24 |
|-----------------------------------------|------|
| Augtai 1                                |   24 |
| Agagmau niime                           |   28 |
| Augtai 2                                |   30 |
| Ausamu awaksa aneaku anentai jukimi     |   32 |
| Ausag dusha waji antukji                |   34 |
| Unuimagmau dekapmamki emami             |   35 |

## Pataajai ijunja inagkami anentain iyashin ayujati

36

| ¿Jujú umiktin takakuish waji unuimagtatji?   |   38 |
|----------------------------------------------|------|
| Augtai 1                                     |   38 |
| Ausamu awaksa aneaku anentai jukimi          |   41 |
| Augtai 2                                     |   43 |
| Siona aents aidau                            |   44 |
| Ausag dusha waji antukji                     |   48 |
| Unuimagmau dekapmamki emami                  |   49 |

UMIKTIN

1

4

<!-- image -->

Paampa: ajakmamu iwajui Wakanin nuniak

iyashin senchimtikawai.

IL US T R A CIÓN

<!-- image -->

<!-- image -->

<!-- image -->

<!-- image -->

<!-- image -->

EN PROCES

## Paampa: ajakmamu iwajui wakanin nuniak iyashin senchimtikawai

50

| ¿Jujú umiktinumash wají unuimagtatji?   |   52 |
|-----------------------------------------|------|
| Augtai 1                                |   52 |
| Ausamu awaksa aneaku anentai jukimi     |   55 |
| Augtai 2                                |   57 |
| Jitusa ausami                           |   58 |
| ¿Ausag dusha wajuk antukji?             |   64 |
| Unuimagmau dekapmamki emami             |   65 |

| Peetai, nuwigtu wampach aidauk kuashat nimtin wakejumainai   |   66 |
|--------------------------------------------------------------|------|
| ¿Jujú umiktinumash wají unuimagtatji?                        |   68 |
| Augtai 1                                                     |   68 |
| Ausamu awaksa aneaku anentai jukimi                          |   70 |
| Augtai 2                                                     |   72 |
| Ausamu awaksa aneaku anentai jukimi                          |   75 |
| ¿Ausag dusha wajuk antukji?                                  |   78 |
| Unuimagmau dekapmamki emami                                  |   79 |

| Apachi, ikama muunji asamin ¡Jegan jegamkatasan segajame!   |   80 |
|-------------------------------------------------------------|------|
| ¿Jujú umiktinumash wají unuimagtatji?                       |   82 |
| Augtai 1                                                    |   82 |
| Ausamu awaksa aneaku anentai jukimi                         |   86 |
| Augtai 2                                                    |   88 |
| Ausamu awaksa aneaku anentai jukimi                         |   91 |
| ¿Ausag dusha wajuk antukji?                                 |   94 |
| Unuimagmau dekapmamki emami                                 |   95 |

6

1 Umiktin

Unidad

1

## Awajúni takatji duwejai: najantai

<!-- image -->

## Dakumjamu diisa chichasagmi

- ¿Dakumjamunmash waji imanush wainme?, ¿wagka?
- ¿Batsatkamugmininish duwejai, petai, kantamtai aina nunash wagka betekmamtinnash takachush agme?
- Dakumjamu wainkaum nuwish, ¿tikich batsatkamunmaya takatai aidau betekmamtinchau takasmaush waintsumek?

## ¿Wajuk batsatmaunma nagkamji?

Juti batsatkamujin ipawaje Feria Regional duwejai najankamu iwainaktinnum 'Jutiinu' tamaunum. Duwi, jintinkagtin Cecilia, chichaku agatai jintin (área de comunicación), papijam sup mijan aujin aidaun jintintin, papijam aidaunak wakemitkakne batsatkamunmaya pinigkan najanin aidaun inias dekatnume tusa, dita aentsji dekamuji takamujin chichaman dapapagti tusa, antsag tikich nugkanmayash apach chichatainum iwainamun wainkatnume tamaunum.  Duwi, papijam aidauk kuwashat agakmaunmayan ausawag dekawagtatui.

<!-- image -->

<!-- image -->

## ¿Jujú umiktinumash waji unuimagtatji?

Ausattaji artículo chicham etsegmau agagmau jujú anentai ejeeta tamaunum:

- Awajún pinig najantaiji iniimsa dekaji, nunú dekaa agagmau ausa Sami aents pinig najankamujai apatka diistatji.
- Iniimku agatai iyashi wainkattaji dutika pempenku batsatkamunmaya yaa eme anentsa diyaji nunudau takasta.
- Takasmi takatai ' imágenes mentales ' tawa nujai.
- Takastatji augku tsentsamu ( subrayado ) nuwigtu yantamen agamu.
- Betekji nuwigtu achiniagmauji wainkattaji nuniaku anentai apusattaji.
- Iik dekapmamki wegaku unuimagtatji.

## Augtai 1:

## Ausattaku umintsami

Adeagta bakichik agagmaunmayag kuwashat anentai ejeeta tamaunum. Jujú takamunmag, ¿waji anentai ejeeta tamaunma ausattaji? ¡Juka shiig dekau amainai tuwi jeganta taji!

<!-- image -->

<!-- image -->

<!-- image -->

- Jujú iniimau augku chichasmi nuniaku adeagmi juti takataiji aidau. 1
- ¿Jujú níime nuwigtu agatjamujish wajina iwainawa duwejai takatain najanin aidau takainamush?

Dekatkau agagmauk iniimsa agagmau ausattaji. Agagmau paratexto tawa nujai nagkamattaji, jumamtin, aidaikamuji diista, adaikamu patatkauji diista ( subtítulo ), wajuku niimtinaiya agagmauwaita, dakumjamu, utuimash wajuku niimtinjaiya agagmauwaita.

<!-- image -->

- ¿Ame batsatkamunmash duwejai takatai aidaunash wajuk iwainawa?
- ¿Duwejai najantai dekamujinash uchi akinak miniina nunú jintintuatnunash wajuk kuwitamin ainawa?
- 2 Nagkamji dekatkau agagmau augmau jutí dekatji pachisa agagmau.

<!-- image -->

Junak jikattsa ausami tawai, iyashi shiig wainka emaaku, wajukuita iyashish, tuwaita anentain ejeetajai tawa dusha, nuniaku yaunchuk ausamag nujai waji takastinuwe nujai achimtikamui, jusha wainkaukaitag atsa ujapakagmau.

## El va T sumu awajún nuwa, pinigkan najanin iniasa agagmau.

Elva Tsumu pinig najantan dekau iniasmau

Elva Tsumu, duwejai takatai najankamuk pegkejuch ainawai wakejusa jumain jujú iman dekamujinak uwejin najanui. Jujú takamunmag, iina pinigka najannuji weji ijagsaji, eme anenjamas jujamkime nuwigtu ashí yaimpakme iniimsa dekata tamaunak:

1.  Luisa Kuji: Dukuachi, ¿imatikam pegkejuch najanam jusha wajuk unuimajuitpa?

Elva Tsumu: Pinig najantanak mina dukuchig jintinjuauwai. Tujash niig iwaktsui, jakauwai. Dukugshakam jintinjuauwai juna chichagtak: '¡nawanju', pinig najantak puyatjusam unuimagta nuwigtu minai unuimagta, eke wii iwaku pujag duwik, antsag nawanjumish unuimamainai pinig najantanak, yamaik ametme jujú takatai aina juka kajimatkig tamaunum uyumaktinmek!'. Aatus dukug iwaku pujus chichagtuyi.

2.  Luisa Kuji: ¡Yajautsui, nuniakug dita dekamujinak uchi tsakaunak jintintú ajakui kajimatkinum tamaunum! Juna tawai, ¿pinig najanata tamaunmash waji atsumnawa?

Elva Tsumu: Yukuku saepe juki jimag tsawan etsanum jiinui. Dutika jii kegamunum apenui yuku jiinkiti tusa, dutika jiinum apea kaya juki dekenui, tatagnum patai dekenui. Tikich nuni

Yamai jujú kampatum iniimau awa nunú aikmi nuniaku dekamujui iwainakmi. Juka takamainai bakichkitich nuniashkush ijunjaikesh.

<!-- image -->

<!-- image -->

<!-- image -->

## Aneaku ami…

Iniimsa agagmauwa juka augme. Jujú agagmauk kuwashat anentai etsegmainai, juka itawai jimag nuniashkush an dukap aentsun iwaiwai wajina dutikawaje, anentaimau nuwigtu chichamujin iniimaun chichainawai.

Jujú augku apusattaji takatai: 'dakumjamu diyaku butsuk takamtikmau' , Dukuch Elva Tsumu wajinak titatua nunui anentaimsami.

Jujú augkuik, wainmainai chicham yamajam aidaushkam, jujú takamunmag, wajina tawa nunu egamainaitji. Nuwigtush, iina patajish inimainai. Kajintsa iniimsa dekamainai, jintinkagtin iniasmi.

<!-- image -->

saepeg juchatia takachtai asamtai, pinig apeam jakumainai. Yukuku dekegmauk duwejai pachimnawai dutika shiig nanenui yukuku duwejai naneja pujupujusmamtin emaji. Duwe pachimjamuk akanka ukunui pinig najanku takastin.

3.  Luisa Kuji: Yukukunak ikama muunji sukagtawai. Aneetaig dukuchju, ¿pinigkan najanatasash tikichnash wajina atsumainawa?

Elva Tsumu: Duwejai najanatasag junash atsumainawai: yakatai tsapa neje najanamui duwe pinui ematasa takatai, tente amainai tsapak duwe shiig pinui atin, nuwigtu suweg shiig najatuamu amainai. Juka amainai sutag nuniashkush esajam. Nuwigtu awai bakichik kaya jinchag tutai nujai pinig najanamuk shiig yakaja pinug emanui. Tikichik shaa payaaji atsumnawai tuja nagkanmaunmak atsumnawai nuwa intashi esajam yakagtin tamaunum.

4.  Luisa Kuji: Dukuchi, duwejai najankamuk niimeg shiig pegkejush ainawai, duwejai najankamu yakagta takuik atsumnawai ikamia takatai aidau.

Elva Tsumu: Pinig najanamu yakagta tamaunmak atsumnawai jimag ikamia: ipak nuwigtu yukaip niimtin aidaujai yakaji ipakuk kapantui nuwigtush yagkuttakuiyaishkam yakanui, dutika umika bakichik kaya jiinchag juki yakanui pinui ematasa. Jutika najana umikaik etsanum jimag tsawan jiiki idainawai, dutika jiinum jinawai.

5.  Luisa Kuji: dukuachi, ¿wagka jiinmash apenua nuwigtush kayunua?

Elva Tsumu: Pinig jiinum apeamak shuwin wegawai, ujumak tsawan jiinum idaisa shiig najuku wakemnawai, dutika bichatjati tusa idaiji. Papapatu wajasmatai yakanui yukaipi dutikam shiig chuwin wantinui. Duwe najanamuk sukutnuk yakashtaya shuwin juwakai tusa tuja bichatin yakamak, yukaip peemaitsui wainka yakamainai.

6.  Luisa Kuji: ¿Anetaig dukuchju, waji duwejai najantash dekame?

Elva Tsumu: Mina dukug jintinjuawai kuwashat niimtin najantan, junin aidaun: duwejai najana agakmau; pinig tsamau shikika uwagtin nuwigtu pinig yujumak ukai yuwatin: antsaik pinig muun najankamu. Wika mina nawanjujai pinig aidaunak najannujai aikasnuk jintinnujai wajuk najantaita, nawanjuk anentaimas yaintin agme. Ashí wii dekamugnak jintinjai tikich nuwa aidaunashkam. Yamaik awai papí agagmau duwe najantan pachis jintinjamu. Tujash atsugtamui tuwi sujumainaita, jujú takatai aina duka pegkejai nunin asamtai kajimatmaitsui. Juka iina pujutji, iina takatji asamtai kajimatmaitsui, iina takataijig. Nuwigtush, juka yujumak ukusa yuwata tamaunum atsumnawai, yumi, jigkae, umutai nuwigtu tikich waji ukuamunmashkam.

Adaptado de la entrevista de: Juliana Tsumu 2023

[

]

## Yamajam chicham

jinchag. juka kaya puju namaká awai ipak. saepeg kapantui susugtin initkenig jigkae chimpijui nunú juki yakaja usumatai nuwigtu pinig yakatai.

apet. pinig najanamu jiinum apeamu najukti tusa.

¡Pegkejai, dekatkau agagmauk ausamji! Nunin aig, namput atsame tusa, agagmau ausa antukchajik atak pataka augmainai.

<!-- image -->

<!-- image -->

<!-- image -->

Augtai agagmau ajutjama duka iniimsa agagmauwai, iyashi akanjamujig juwai:

<!-- image -->

<!-- image -->

## Ausamu awaksa aneaku anentai jukimi

- 1 ¿Jimag aentsua dusha wajina chichainawa?
- ¿Dukuch Elva Tsumu puyatjus diyamuji tuu yantamnuma agagmaush wantinua tujash wajina dutikmain ainawai tumainaitme? 2
- ¿Agagmaunmash wajina anagtamame dusha wajuk dutikmainaita batsatkamugmin duwe najanin aidau iniasta takumesh? 3
- 4 ¿Agagmau ausaum nuwish waji tikichish pachimainaita? Aikmaujum etsegkata.
- 5 Jintinjamin nuwigtu pataimijai umintsatajum iniimsatin, shiig umikta iniimau, agagtin jukita nuwigtu agagta iniimsamu apachi chichataijin etsegkamnum.
- 6 Juk iniimau wainkam, agagta juti dekatasa wakegamu augsa emamunum.
- 7 Iniasa dekaaji yaa muun batsatkamunma eme anentsaish diyaji.

Jujú iniimtai agagmauwa jujai inferencia jumamtin, emtika anentai jiiktatji nuniashkuish anentai juugmau agagtatji. Jumamtin bakichik aents dushia nunak shiig dakunkut pujamujin infierencian aikawai.

<!-- image -->

<!-- image -->

¡Yajautsui, dekatkau agagmauk ausaji nuwigtush tikich agagmaushkam iniimsa agamu iyashi wainkattaji! Jujú emamunum wainkattaji waitiamuji wakemain iniimau agamainai.

<!-- image -->

¡Eme anentajame, dekatkau agagmauk ausaji nagkamku umiktin 1! ¡Ijuntsa unuimaki emami!

<!-- image -->

<!-- image -->

## Ausattaku umintsami

## Augtai 2:

<!-- image -->

- Jujú iniimau augku chichasagmi ijuntsa ekemsaja nuniaku dekattaji, tikichnumia aents aidaushkam? 1
- ¿Batsatkamu sami tawa dusha wainnukum?
- ¿Dekagmek tuu nugkanmayag minínawa?
- ¿Amesh wajintu anentaimtame duwejai najantan takaush?
- Anin ainakush, ¿wajukunak najaniajawa?

<!-- image -->

<!-- image -->

<!-- image -->

<!-- image -->

## Laponia : sami takataiji

<!-- image -->

Adeajagmi agagmau ausattag nunu, sami batsatkamu dekatag tusa. Augki wegakui anentaimtusa diismi wajukukita batsatkamujish, wajinak takau ainawa.

<!-- image -->

Lapón tawa nuwiya aents aidauk nuniashkush sami , juka iwainawai yaunchuk pujutan ( nómadas )  initik  nugka  tepajunum,  juka  inia aents tikich chichaman chichaku ainawai, yuta wegantunum nuwigtu pujutnum, ikaman eme anentus diin ainawai, ditak norte Escandinavia tawa nuwi batsamsauwai nuniu yaja batsamauwai ( desplazados ) nugka septentrional de Europa dekas vikingos ainawai, ditak dekas Ártico tawa nuna kuwitamin ainawai.

Nagkamaunmag, sami aents  aidauk nómada ajakajui  ditak  juna  takasajui reno tawa  nuna dupan ayujainak nuwigtu namak mautan, antsag yujag ikamia juutnashkam nuwigtu bayas tawa  nunashkam.  Nugkajai  yainikajui, tujash  imatikag  katsekachajui,  yamaikish  jujú takatnak takainawai. Sami aents yamaikish jujú takatan  takainak  apajuin  pachis  chichainawai nunú anentain sukagtawai.

Jee yaunchuk ajakuk lavvu tutaiyai, juka bakichik jega wajish sujutai tentegae jujú jeganmak  ashi  pataji  batsamsauwai,  inagka yutaijig tsukinnum asauwai tuja pegakjig lavvu tawa duka akanjamu ajakui, jujú yapajinmauk ujumak mijan wegaig junikui, yamaik batsatui bungalows , caravanas móviles nuwigtu tikich jéga jegamkamujish ajuinawai.

Samis aents aidauk duwejai najantan takasaju ainawai  nuwigtu  wegaja  peetain,  ajuinawai joya tawa nunú umikmauwai.

[

Tomado de: https://www.visitnorway.es/tipico-denoruega/el-pueblo-sami/

]

Nagkamau

Ejapen emamu

## Aneaku ami…

Jujú agagmau género discursivo tawa nunú aujag duka bakichik articulo ujajatkattawai, juka agagmauwai jujú propósito etsegkatasa nuniaku juti dekamu chicham dapampagmi. Imá daaji aidaunakek etsegtsui, anentai jumainun ujapaji jumamtinun, estegmaun nuwigtu apatka diyamun. Iyashig juninai: nagakamauji, ejapen emamu nuwigtu nagkanmau.

Jujú akankamunum augku dekas anentai imana nunú tsentsakmi, shiig imanjiya nunú. Awi, iniimainai: ¿Jujú akanka agagmaunmash waji imanush agagmauwaita?

<!-- image -->

<!-- image -->

## Sami najantaiji: kuksa

Kuksa tawa duka shikika umutaiyai uwejai najanamui junak sami aents aidaun takatjin eme anentus diianwai. Dekaskaek,  juna  kuksa  tawa  junak  samis  aents  baki bakichik  takataiji  ajakui  junak  yuwati  tusa  yaigtatus nuniashkush bayas tawa nuna juuktatus. Juka shikika umutaik kuwashtanum takataiyai juka kuwashat mijan takasajui nuwigtu katsujam ajakui.  Abedul tawa nuna  kagkape  juka  abedul  tawa  nunú  tsakamui  juka najaneattawai yaweja pujamunum numi waittsatawai. Juka numí ejapen ekeemi tsapaittawai.

Jujú numi tsakamujig diyaku ami juka tsakawai numik shiig katsujam antiniakush kakajus wajukeachu, tsantsuegu, junak etsa sukuam nimpantak. Duwi, kuksa jujú numi katsujam najanamui.

Junak augmatui yaunchuk pujutan puju ajakaju tujash yamaik  kuwashat  ekemkaje;  nunin  asa  pujutjinak kajimatuinatsui, kuksa najantan yamaikish imatiksag takainawai.

<!-- image -->

[

Tomado de: https://www.visitnorway.es/tipico-de-noruega/elpueblo-sami/

[

<!-- image -->

## Yamajam chicham

nómadas. Iinia aents nugkena emetnas batsamchau yaja ekekmau. Aents batsamtijinia yája jiija ishiakmau.

batsaamu. túke batsamau kakajus utsumainchau.

Inagnamu

Jujú akagka agagmaunum anenntai imanun tamau mamikja tsentsakmauwaitkuig. Yamai, aikami bakichik sumillado (juju tawa numantuchu agamu) akanja agagmaunum. Dutika, augmattsattaji.

<!-- image -->

<!-- image -->

## Ausamu awaksa aneaku anentai jukimi

<!-- image -->

¡Yajautsui, patatkau agagmau ausaji! Yamai, aikmi iniimau agagmau. Dekatkauwa nunú betek emata takumek adeagta etsegmau ausam antumain, juna tajai, augtainum agagmau augkum antukam sapagkeata nagkiuchi.

- Achimtikjata baki bakichik iniimau (menanum) aikmauk (untsugnum). 1
- Jujú agagmau augkumek, anentai iman tsentsakta, dutikam etsegkata akanja agagmau yantamega nuwi: 2
- ¿Sami aents takataijish ame batsatkamunmayajaish wajiya betekmamtinush wainme? 3
- ¿Augtai 2 ausamesh waji chichama yamagmash wainkaume? ¿Wagka? 4
- ¿Agamau ausaum nuwish waji agagmauwa yaimpaktatua ame batsatkamugmin iniimau aiktatam nuwish? 5
- ¿Juna agaju propósito nunui jegantajai timaunmash jegante tumainkait jujú etsegmau agagmaunmash? ¿Augtai 2 agagmauwa nuwish waji agamainaita iwajata takuish? 6

<!-- image -->

<!-- image -->

<!-- image -->

| AKANKAMU                                                                                                                                                                                                                                                                                                                                                                             | ANENTAI IMAN   | ETSEGMAU   |
|--------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|----------------|------------|
| Nagkamchakug sami aents aidauk nómada ajakajui ditak juna takasajui reno tawa nuna dupan ayujainak nuwigtu namak mautnashkam, antsag ikamia yujag juutnashkam aikasag bayas tawa nunashkam. Nugkajai yainikajui, tujash imatikag katsekachajui, yamaikish jujú takatnak takainawai. Sami aents yamaikish jujú takatan takainak apajuin pachis chichainawai nunú anentain sukagtawai. |                |            |

## Agagmau achimtikjami

Uweg dekau unuimat najanamun dapampawai

## ¿Wajinma betekaita?

## Laponia: sami takataijiyai

- Agagmau ausag nuwi nagkama, jujú organizador gráfico tutaiya nuwi betekmata, wajina pachisaya tawa nunú igkugta jimaja nuwiya betekmamtinji. 1

- Agagmi ausamu antukmaujai 2

¿Jimag agagmau ausag dusha amina pujutjumin nagkaemakiujaish betekchaukait?

¿Yaunchuk agagmau ausamag nujaish waji betekash wainjume?

¿Jimag augtai agagmauwa dusha nugka tepajunmash waji betekaita?

<!-- image -->

<!-- image -->

## ¿Ausag dusha wajuk antukji?

Takaki emamunum, augku takatai aintsa emattaji shiig dekaata tamau asamtai:

## Juti augku takastin

¿Jimag agagmauwa duka tuwi ejentatjai timauwaita propósito nunú antukji? ¿Anentaimjaji dekas augku takamunmash wajuk takamuk yaimpakainta. Jujú iniimku agagmaush wajuk agakuiya dewamaitsuita.

## Jutinu augku takastin dekapmikasmi.

¿Umiktinumash propositon ejetajai timaush umintsamkujum umiktinumash? ¿Wajuk umiakna shiijash antumainaitja?

Juti augku takastinush wajuk nigkish iwagmainaita:

¿Agagmau augkuish shiijak antuna dusha juniktinush dekagmamkag? ¿Antuktakama utujimaush ajutjamaka? ¿Wajuk dakuamji? ¿Antuktasaish tikichish yainkatajum timakag?

<!-- image -->

<!-- image -->

<!-- image -->

Eme anentajame juti kuwaeka wegamunum; nunin aig, waji takakuiya utujimaush dakuemainaita nunú iwagmainai. Jumamtin, iniimau aikmau awaksa anentaimsa diismi: ¿Wii unuimamugnash wajuk iwagmainaitja? Jujú aikmauk takamunum apugmainai. ¡Ehe, dutikmainai!

<!-- image -->

## Unuimagmau dekapmamki emami

Iik dekapmamki wemi wajupak kuwaeji nunú dekaku, nuniaku senchijui nuwigtu wajuk iwagmamki unuimatnumash emaji. Juka yaimpaji wajupa tikijuk pujaji unuimagtajai tusa mamikiamush.

<!-- image -->

<!-- image -->

<!-- image -->

| Dekapmamku iniimsatin                                                                                                                                               | Jeganjai   | Kuwaejai   | ¿Kakanjak unuimatnash?   |
|---------------------------------------------------------------------------------------------------------------------------------------------------------------------|------------|------------|--------------------------|
| Mamikiami etsegmau nunika achimtikami daaji iniimku agakmau tikich yantamen batsama nuwiya nuwigtu artículo iniia aents duwe najanmau tima nunú.                    |            |            |                          |
| Akanja agagmaunum inferencia dutikami, iniimsa deká agagmaunum nuwigtu artículo etsegmau agagmaunum.                                                                |            |            |                          |
| Agagmau anentaimsa titatji etsegmau imanji iniimsa agagmau ashii antuktasa nuniaku artículo etsegku agagmaujishkam imatiksaik antugkattaji.                         |            |            |                          |
| Etsegmau augku awaksa anentaimsattaji nuniaku adeagtatji juti augku antuka anentai jukimujai apatka diisa utujimau akuish dakuattaji.                               |            |            |                          |
| Iniimsa agagmau nuwigtu artículo etsegmaush dekaskesh shijash agagmauwait tusa dekapmikasa emattaji. Nuniaku dekattaji shijash agagmauwait Juti takataiji iwainaku. |            |            |                          |

<!-- image -->

22

1 Umiktin

Unidad

2

Jijuan: yutai pegkejai núnin asa iyashin iwajui

## Dakumjamu diisa chichasagmi

- ¿Pataiminish nuniashkush batsatkamugminish jijuannash wajina inajin ainawa?
- ¿Ashi Perunnum jijuan inagtan dekawagmaunmash ajash wajukauk amainaita?
- ¿Awajun aidau jijuantan inajaina dusha tikich aents inagmaujaish wajinmak yapajinua?

## ¿Wajuk batsatmaunma nagkamji?

Batsatkamunum jijuantan inajin ainawai, juka ashí ijunja takaji anentai pegkejan sukagtau asamtai tuja ikama dukuji sukagtawai mamanak, juwai dekas yutain sukagta duka nii yutai najanamujin sukagtawai, juwai yutai dekas iyashin imanun ichichia duka. Awa awi, jintinkagtin segapime chicham egkekmi dutika dapapagmi tikichish dekatnume muunta takataijin, tuja jujú takáku shiig aneaji. Nunin asa anentaimtugji yaunchuk taka ajakmau, nuniaku dakunkut batsatji. Nuniaku tiji wakejumain agagmau augku juti pujutji dekamujijai apatka unuimaku betekmami.

<!-- image -->

<!-- image -->

## ¿Jujú umiktinumash waji unuimagtatji?

Ausami diisa takastin ( manual de instrucciones ) agagmau nuwigtu bakichik chicham ( noticia ) dekatin nuniaku juwai propósito aidauk:

- Diisa takatai ( manual ) nuwigtu chicham ( noticia ) dekatai augku anentai apusami nuniaku tikich agatkamunmaya yupichu wakan diisa egkeka dapampagmi juti yutaijin dekatnume, jijuan inagtai.
- Tikich takat dekaji jijuan wajuk inagtaita nunú pachisa agagmauwaita nunú augji.
- Chicham akanja agagmaunum sumillado takaji.
- Wainkattaji manual iyashish wajukuita nuwigtu chicham agatai iyashish wajukuita.
- Manual nuwigtu chicham ( noticia ) agagmau apatka takamu diistatji.

## Augtai 1:

<!-- image -->

Shiig kaunaugme. Jujú umiktinum ijunja dakunkut diistatji, ¡Aneaku ami yamai tsawanta juwish tuwita propósito dutikatjai timaush nunú aidau takastatji.

<!-- image -->

<!-- image -->

## Ausattaku umintsami

Jimagtuka, jujú agagmauwa nunú diisa inagkeakji.  Agagmau daaji adaitugmau wainkattaji: adaitugmau, subtítulos agagmau, dakumjugmau, nuwigtu tikich aidaushkam. Duwi, chichasagmi, auki wegaku, jujui yamajam anentain apusa emaku, aikagmi: ¿Wajukeakua shiijash achininawa nuniashkumesh agagmauk dakumjugmaujai wainkattag? ¿Ausattajum jusha wajuk niimtina agagmauwaita? ¿Augmattsattawai bakichik augmatmaun, waji takastatji nuna ujapaktatui, anentaimaujin ekektatui, nuniak takastinjin ujapaktatus?

Takaki emamunum juti dekamu inantaimi wainkamag nunú adeaja emaku, wainkamu, antukmau, ausamu jutii pataji nuwigtu juna ausatnume tusa achimtikatasa. Wakekegat autan jukitnume tamaunum.

<!-- image -->

<!-- image -->

## Manual jijuan diisa inajuatin ujapamu.

Adaitukmau

Yaunchkek iina muujig jijuan inagtanak dekau ajakajui, tujash yamai pujuta nuwig jujú takatnak imatikawajag takainatsui, tujash tikichnumia batsatkamugmag junak takainawai juju yutai inagmaunak wagki jujú yutaik iina iyashin kuwitamkagtawai.

Jijuan jiya inagkata takuik, dekatkauk mama wajupa uwettaji nunú dekau amainai, tujash jumainai mama putsu yama ajanmaya wagki jijuan inagkamu puju pukus ati tusa, jijuan inagkata takuik jujú atsumnawai. Yamaik nagkamji inagmau. Jijuantak mama inagkamui, yaunchuk iina muunji yuwata tamaunum inagkajui iina muunji yaunchuk yuu ajakmauji yamaikish juka takaji, tuja junak awajun aentstsu takatjiyai.

¡Yamai dekámi jijuantash wajuk inagtaiyaita!

## Waji atsumtai:

- Mama (wajupa kuwashta jijuan inagkatin atsumjattaji)
- Numi jii atin tsupiamu.
- Kuchí shiig etsakamu
- Bachit numi tsupiktin
- Chagkin
- Pinig jijuan egkeja yuwatin

## Nagkamau

## Aneaku ami…

Jujú agagmau ausattag duka manual de instrucciones wajuk jijuan inagtaita nuna ujapaktatui. Nuwigtu wainkattaji chichaman ikau: Dekatkau, ajuma duwi. ¡Jikattsa diista jujú pataetusa takatai!

Manual agagmau ausa emaku, ayaji: ¿Agagmaunmash waji wainnawa? Dutikam, ¿waji waintsuji agagmaunum shiig pantu estegmaush, tujash agagmaujai achiniaku amainai. ¿Jijuan pachisaish waji emtikaish tumainaita wii wainkajai anentaisanush nuniashkunush wainkashmujuish?

<!-- image -->

## Yamajam chicham

jijuan. juka mama jii kegamunum jiyá inagkamun tawai.

initik. aents yaunchuk nagkamnas batsamsauwa nuna tawai.

kaap. juka daek numinum peemag esaa nunwai, chagkin najantai.

piipich. aents pipich nuniashkush watsaju.

- Awajuk jii kajinkui awagtitin shiig wamak najukti tusa
- Nujin
- Wee

## Takasa ematin:

## Jijuan inagkatasaik jujú diisa emata:

1. Dekatkauk ajanmaya mama uwenui tujash wajupa kuwashta jijuan inagkattaji nunú dekápa uwé junawai.
2. Dutika kuchí juki mama etegkamu mamiksa tishinui inagkatin asa.
3. Mama tishigmauk yumi shikikmaunum egkea shiig nijnanui tsuwat, yawa ujen matjau ai tusa dutikaku mama puju wajakin jiyattaji.
4. Mama dijagmau shiig jujugti tusa atunui jii igkuamunum.
5. Y amai jujugmatai, jiiki jii ikapagmaunum jiyaji.
6. Mama jii kegamunum jiyamua nunú dakaji 5 minutos , ayankatasa esakai tau asa juka imatiknawai bakichik yantamnumag najukai tusa.
7. Mama tekaja jiyamuitkuig esakai tusa diyakuk ayannawai imatikam saepe paug wajasmatai wakemi kuchíyai ataktu saepe utsanji dutika awaksaik jiya idaisa ibachik asa ayannawai dutikaku pujusa inintsa diyam pukus wajasmataig najuké tusa wakemi ukunui.
8. Tuja mama tishitsuk saepejai jiyamuk diyakuk ayanja inintsa diyam pukus wajasmataig wakemi chagkinum chimpinui nunú tunawai jijuan.
9. Yamai mama najukua duka wakemnawai dutika eke bikiachuk batsegkuatji jiignawai dutikam waa juwaka nuwi atashu nujinji juki intaksaik wiyut ajunnawai dutika idaisam nunú mama sukutin asa inajui nujinta, juka ajumag yuwattakuikish dutiknawai nuniashkuish yajá jukitasaikish.

10. Inagnakuik nujin ajuntuamu najuka nunú pataajai ijunja yunawai shiig aneasa, mamak jutika yuwamunum pegkejai nuwigtu iyashin pegkeg emawai. Antuktajum jijuan mama saeptin jiyamuk amainai kampatum tsawankesh, tuja tishija inagkamuk amainai una semana atsa an nagkaemasagkesh.

## Jusha dekaukum…

## ¿Colombianum fariña najanatag takush wajuk takau ainawa?

Fariña mama yapaujai umikta tamauk kuwashat dutikmain awai antsaik kuwashat tsawantai umimainai.

- Dekatkau dutikatta duka yuminum uchupjattawai kampatum nuniashkush sup tsawantai mama tishikmauwa nuna datsaimpajin utsankatatus. Juwai takat nagkamauk jujú jutikaku mama yapauji utsannawai.
- Kampatum tsawantai , Yuminmaya jiiki daitsaimpaji utsaunui dutika tsainui. Mama tsaikmauwa nunú janchi juki shiig ijunui, wagki awi awai ishamain jatai nunú utsankashmak yuwaku jamainai nunikai tusa ashí utsannawai.
- Ashí yumiji utsagmi , Bakichik sarten amaunum apusattaji dukap tsawan jíinun pujusti tusa, nuwi nagkamji mama duwiamu 2 nuniashkush 4 tsawan shiig najukti tusa junak yagku wajasmatai enek ukuawai.
- [ Tomado de https://www.elpais.com.co/colombia/que-es-y-como-seprepara-la-farina-el-milagroso-alimento-que-mantuvo-con-vida-a-losninos-perdidos-en-la-selva-del-guaviare-1017.html

<!-- image -->

]

¡Shiig ememen dekapeaji jijuan inajut dekau asa yamaik unuimagji! Tujash, dekatasa emaji. Juwi ausami, Colombianmash wajuk najanin ainawa fariñanash. ¿juti jijuanjijaish yatsut Colombianmaya fariña umikmaujish wajinmag betekash ainta?

<!-- image -->

<!-- image -->

## Ausamu awaksa aneaku anentai jukimi

<!-- image -->

- . Iina papijin najanami bakichik mapa mental tawa nunú awajun perunumiash jijuannash wajuk najanin ainawa nuwigtu Colombianmaya aents aidaush fariñanash wajuk najanin ainawa. 1
- 2 Najanaish, ¿wajuk umikaik yuwapaki? ¿Batsatkamunmaya yuwinak jamamtuchu batsatui tusa etsegmaush aintash?
- 3 Adeagta agagmau aidauk iyashi kuwashat niintin aidau iwainaminaitme: continuo, discontinuo, mixto nuniashkush múltiple . Nunin asamtai juju etsegmau diismi:

<!-- image -->

## Agakmau niime

Continuos: Juka chiju agaka akanjamui, papinum agaka nuniashkush makinnumag jiigmau. Juka augtaiyai wajuk ausati tiimauwaita aikasaik, menanum nagkama untsugnum, nuwigtu yakin juki nugkan.

Disontinuos: Junak iwainawai niime yapajinau agakmau continuos tawa nujai. Junak augmain ainawai wainak pachimag. Jumamtin jujú agagmauk tabla , infografías , diagramas , horarios nuwigtu mapa.

Mixtos: Juka iwainawai secuencias continuas nuwigtu tikichik discontinuas tawa nunashkam.

Múltiples: Juka jimag nuniashkush kuwashat nunú takatak agakmauwai. Juka tuké ajuinawai yaki agajuita, jutika agagmauk wainak tsawantai iwainakmauwai. Augmauji dekapmitkamu akug, iwainawai jimag agagmaun aujin ausati tusa iniimsa dekámu agagmau.

Elaborado a partir de Unidad de Medición de la Calidad Educativa (2018). La competencia lectora en el marco de PISA 2018. https://repositorio.minedu.gob.pe/handle/20.500.12799/5908

]

¡Yajautsui dekatkau agagmau ausaji! Yamai takat ukukmau takasmi.

<!-- image -->

[

Yamai, etsegmau diisu asa, daaji wainku betekmami jujú organizador gráfico awa nuwi.

## Manual jijuan diisa inajuatin ujapamu

Género textual:

Niime:

Takastin:

- 4 Jujú augtai ausamag nuwish, ¿wajinma betekchauwaita jijuan fariñajaish?
- 5 Augtai ausamum nuwish nuwigtu tesamunum agagmauwa jusha dekaskeashit jutika agagmauwa dusha… Betekmamtin betekmamtinchaujish amainashit, perunumia awajun colombianmaya aents fariña umikmaush?
- 6 ¿Juna agaush wagkag agagmaunmash dakumkamunash apusayawa?
- 7 ¿Waji anentai ejejtajai tamaunmag jusha agagmauwaita? Juju agagmau ausag nuwish, ¿amesh juna agajush bachikish anentainash sukagtuse tamek?

<!-- image -->

| Dutikatin                    | Perú   | Colombia   | Betekchau   | Betekmamtin   |
|------------------------------|--------|------------|-------------|---------------|
| Mamatakamu                   |        |            |             |               |
| Mamajiyamu                   |        |            |             |               |
| Mama duwikmau fariña najaneu |        |            |             |               |

¡Eme anentajame, ashimkaji ausaik iinu dekatkau augtaik umiktin 2 tawa nuwiyag! ¡Ijunja unuimaki emami!

<!-- image -->

<!-- image -->

<!-- image -->

## Ausattaku umintsami

## Augtai 2:

<!-- image -->

Ijunja takamujai juju iniimau takasta juti takataiji adeagmi. Chicham mamiksa ( titular nuwigtu subtitulo ), papigmin tesakmauwa nunu betekmata.

¿Waji nagkaemakne?

## Guaviare tawa nuwi uchi megkaejamu

Colombianmaya uchi ikam megkaegag fariñan, yuwinak iwaku yujasmau.

¿Wagkag nagkaemakne?

¿Yaki pachinkajiawa?

¿Wajuk nagkaemakne?

¿Yaki pachinkajiawa?

¿Wajutik nagkaemakiawa?

Jitusa ausami

<!-- image -->

¿Tuwig nagkaemakiawa?

<!-- image -->

## Guaviarenmaya uchi ikam wagakmau

Uchi colombianmaya, ikam wagakag yujasag fariñan yuwawag iwaku yujasmau.

Fariñak yutai mama najanamui, tikich yujag aidaun yuwinakush uchik sup ikam wagakag yujainak yuwawag iwaku Amazoníanum 40 tsawan batsamsauwai.

Yaunchuk tikich agagmau wainkamag nunin, fariñak bakichik pataajai yutai shiig imanai iyashin iwajin asa.  Yamai dekami wajinak tikich pegkegjinash ejetiaje.

<!-- image -->

Adaitukmau

Subtitulo

Wayamu

[

Muun aidau utugchat nagkaemakiun augmattsagme uchi pataji Lesly Mucutuy (13 mijan), Soleiny Mucutuy (9 mijan), Tien Noriel Ronoque Mucutuy (5 mijan) y Cristin Neriman Ranoque Mucutuy (1 mijan), fariñan yuwinak iwaku yujasajui . juka mama namuja najanamui shiig pegkejai (nuniashkuish mandioca tutaya) juka aents ikamia yutaijiyai.

Colombia, Venezuela nuwigtu Brasil. Tikich nugkak daajig mañoco tamau dekámui.

Fariñak mama yapau tamaujai najantaiyai (yapau), juka mama yumiskajaig betekchauwai, jujú mamak inagmaunmash takanui Caribe tawa nuwig awi inajin ainawai. Jutikattamak, mama kagkapeg nagkaemawai kuwashat takamunum, juka yutaig amuewai mama kesagmaunum, harina dupajam jiinui. Fariñajaig, tikichish najanapash, au regionnumag tikich yutai aidaush

Lesly Mucucuy kai emkau kuitamkau uchuch pipich aidaun.

<!-- image -->

inagmainai: jujú cazabe ( casabe, arahuaco chichamnumag mama pagji tawai), nujin wichikeaja uwegkagmauwa nuninai, levadura atsujua nuninai, yujumak yumigtin inagmaunmash pegkejai yujumka pegkegjig ajawai.

Narciso Mucutuy, sup uchi aidaun apachji, uchi chichakug tuwinawai ikamkauwaitji kampatum libran ikamkawaju nujai fariñan jukiaju dita avionnum wenak 1 nantu mayo , nuwi avión besegmatai iyak uchi apajig jakaju, nuwigtu pilotoshakam, Nuna yusag iwaku ikam yujasaju, nuwigtu ikamia yujag yutai aidaunashkam yuwawaju junak Lesly huitoto aents asa dekau ikam wekaetanak yujag yutanashkam.

https://elpais.com/america-colombia/2023-06-12/la-farina-el-alimentoclave-en-la-supervivencia-de-los-ninos-en-la-selva-de-colombia.html

]

Iyashi

Inagnamu

## Aneaku ami…

Yamaik, género discursivo tawa nunu ausatatji chicham agagmau juka agagmauwai utugchat nagkaemakiu tikich aents ditash dekatnume tusa agagmauwai.

Jujú augtai ausattakuik augku tsentsagtatji nuwigtu sumillado dutikattaji. Jujú takastatkumek, diista etsegku agagmauwa nuwi chicham yamajam iwayamu atsuash.

<!-- image -->

<!-- image -->

## Yamajam chicham

yutai. Ashí ikamia yumain aidau.

uwemjamu. Iwaku yujasmau.

huitoto. Colombianmaya huitoto aents ikam amaozonia batsamin

<!-- image -->

<!-- image -->

Jujú akanka agagmaunum anentai imanun amau tsentsakta .  Dutikam amina papigmin ame sumilla dutikata juka ame chichamjumin akanja agagmaunmaya antukmi.

<!-- image -->

## Ausamu awaksa aneaku anentai jukimi

<!-- image -->

- . Anentai iman wainka tsentsaji, akanja agagmaunum sumilla aikamunum, yamai, jujú organizador visualnum betekmami tikich anentai aidau iina chichamenig apugku sumillanum takasmau awai. 1
- 2 ¿ Guaviare uchi ikam wagakajush tunak dekas utugchatnash igkugkajiawa?
- 3 Agagmau ekesa anentai apugku aiktataji: ¿Wagka agagmaush adaitukmaunash nuwigtush subtitulonash juwawa. ¿ Guaviare uchi megkaejaukait? ¿Fariñak dekaskek yutai uchi colombianmaya ikam wagakajunak uwemtikjauwai
- 4 Ejémi ujajatmau dekas imanjiya nunú dutikakum agagta ( D ) dekasketkuig tuja ( W ) juka waitaitkuig.

<!-- image -->

- a. Wej uchi ikam wagakajui ( )

- b. Dukujig puyatjuk egak wekaesauwai ( )

- b. Avión beseg iyagamataig uchik uwemkau ainawai fariñan nuwigtu tikich yujag iakamian yuwinak ( )

- d.

- Bakichik uchi senchi jau ( )

- ¿Amesh kai Lesly emkau, pachismesh wajinpa? ¿Amesh utugchatnum pujakmesh wajukau amainaitpa? 5
- ¿Agajush wajinak propósito juwi ejentatjai tusa jujú akanka agagmauwa nuwish 'Narciso Mucutuy wegajui 1 nantu mayo, nunú avión besejui nunikmatai sup uchí dukuji jakauwai, avionkan anunnushkam nuwigtu avionkan anunnun uyunnushkam…' Papigmin agagta. 6

<!-- image -->

## Ijuntsa agagmi:

Ijuntusa, jimag augtai agagmau ausamag nuwi, nagkama agagmi bakichik guión juka yaimpaktatui video chichaka egkekta tamaunum wajuk fariñash najantaita nunú pachisa.

## Achimtikami agagmaujai

- Jimag augtai ausamunum nuwi nagkamam, jujú tikich graficowa nunú papigmin betekmata: 1

Augtai agagmauk aents awajún jijuan fariña yujumak shiig pujutan sukagtin tawa nuna pachis agagmauwai

Manual jijuan wajuk najantaita nunú pachisa agamauwai

Guaviare tawa nuwi uchi ikam wagakajui

Agagmau augtai betek tamaujai achitkawai

Jimag augtai agagmauwa nujaig betekchauwai

<!-- image -->

## ¿Ausag dusha wajuk antukji?

Takaki emamunum, augku takatai aintsa emattaji shiig dekaata tamau asamtai:

¿Umiktin takaku proposito ejentami tamaunmash jeganjik? ¿Wajuk takaki emamuk yainkati unuimamunmash?

¿Jimag augtai agagmauwa nuwish antujik? ¿Dekas mamikiajik wajuk takastatji iniimsa agagmau nuwigtu chicham agagmaunmash?

<!-- image -->

¿Augkuish antukaiyash emamag dusha wainmamkajik? ¿Utujimaush amaka? ¿Wajuk epegkamji? ¿Antuktasaish yainkatnume tusaish segamkag?

## Unuimagmau dekapmamki emami

Iik dekapmamji unuimagmaush kuwejiash tusa, dekas kakanmamjash tusa nuwigtu takamainush iwagmainush atsuash tamaunum. Juka yaimpaktatui wajupa kuwaekaik unuimatnumash wegamuita nuna dekagmamtasan nuwigtu kakanmamkun nuwi jegantajai tusa.

<!-- image -->

<!-- image -->

<!-- image -->

| Dekapmamku iniimsatin                                                                                                                                | Jeganjai   | Kuwaejai   | ¿Kakanjak unuimatnash?   |
|------------------------------------------------------------------------------------------------------------------------------------------------------|------------|------------|--------------------------|
| Manual nuwigtu chicham yapajiakmau etsegmaunum agakmau awai iyashi, yantamen agatkamui.                                                              |            |            |                          |
| Agagmau anentai apusa chicham dekamu distatji, chichama imanjishkam aikasaik agagmau antukmi, manual nuwigtu chicham estsegmau noticia agagmaushkam. |            |            |                          |
| Augtai agagmau augku awaksa anentaimjattaji, manual jijuan inagtan pachis agagmau nuwigtu yutai pegkegjig dekatnume tusa etsegmaunashkam.            |            |            |                          |
| Chichamu dekapmikattaji antsag manual nuwigtu noticia yaimpaktatui jutí dekatjin adeagtinun.                                                         |            |            |                          |

¡Eme anentajame juti kuwaeka wegamunum; ¡Waji takakumunma utujimaush dakuemainaita nunú iwagmainai! Jumamtin, iniimau aikmau awaksa anentaimsa diismi: ¿Wii unuimamunash wajuk iwagmainaitja? Jujú aikmau takamunum apugmainai. ¡Ehe, dutikmainai!

<!-- image -->

36

1 Umiktin

3

Pataajai ijunja inagkami anentain iyashin ayujati

<!-- image -->

## Dakumkamu diisa chichasagmi

- Awajún batsatkamunmash namaknash wajuk nijau ainawa? ¿Juti patajish nuwigtu batsatkamunmash wajina unuimatjaush ainawa eke namak nijamun nagkamtsukesh?
- ¿Namak kuchanmaya nayantsanmayajaish betekchaujish aintash?
- ¿Pataash batsatkamujaish wajuk achitkau ainawa namakjaish namak mautan sujusti tusash.

## ¿Wajuk batsatmaunum minaji?

Namak eme anentsa ajantusa ditai aina duka batsatkamujaig achitkawai, nunin asa namakan sukagtawai namakak maik yuu pujumain ainawai, dekámi namak maik shiig painka, pegka, inagka yunawai achijuaishkam imatika inagka pataajai ajamdaisa yuwaji. Jutika nijakma namakak maaji, tuja namak nijakmattakuik namaka muunji segá nagkamji. Jutika takamu aina nunú wainka emaji namak nijatin, junin takat aina nunú ayamtainum anentai sudaiji. Tsawan ayamtai tsawanji jistamau jegau asamtai uminkattawai dekapmamau nuwigtu pampanmau antsag anentai apusa namak nijakmat pachisa sudaimau dekámi. Amazoniayanmak namakak kuwichik itamun yaimpawai. Duwi, wakejumain augtai augku umintsami.

<!-- image -->

<!-- image -->

## ¿Jujú umiktin takakuish waji unuimagtatji?

¡Ijuntsa takaku jinta emaji nuniaku ausattaji umiktin 3! ¡shiig pegkejai unuimaki emamu!

<!-- image -->

<!-- image -->

## Ausattaku umintsami

Bakichik takat pachisa etsegmau ausattaji nuniaku artículo informativo juwi ejentatjai propósito tusa tamau takasmi.

- Iniimsa ejémi awajun aidaush namaknash wajuk nijauk ainawa wajuk anettsash kuwitamin ainawa. Nuniak jinta ejentami tamaunum takastatji.
- Jujai takastatji anentaimau nuwigtu agamu dekas pegkegji antsaik pegkegchaujishkam jujú agagmauwa nuwi.
- Ejeeji reportaje iyashish nuwigtu artículo etsegmau agagmaushkam.
- Apatka diismi jimag augtai ausag dushakam.

## Augtai 1:

<!-- image -->

- 1 Jujú iniimauwa nujai chichasmi nuniaku
- ¿Juti batsatkamunmash namaknash wajuk nijakmau ainawa?
- ¿Awak jujú pujutan unuimatjaush?
- ¿Namak mauna nunak sujin ainawai jutii batsamtaijin nuniashkush tikich batsatkamunmashkam?
- ¿Namak entsa kucha aidau namakan sukagta dusha wajuk kuwitamainaita?

Dekatkau agagmauk iniimsa agagmau ausattaji. Agagmau paratexto tawa nujai nagkamattaji, jumamtin, subtitulo, dakumjugmauji, utuima niime. Tujash jutí takatjish wajukuita nunú iniimku

<!-- image -->

<!-- image -->

<!-- image -->

Jujú augkuik bitat ausattaji bakichkiti, nuniashkuish tuwagka yainika takamainai.

## Iina muunji namak kachiamu taka ajakmau anettsa ukusa yuwatnujin

Aents batsatkamu namak majanu nagkaemakunum uwet batsatuk, namakan mainawai yuwatnujin dutikainak kuwitamas takainawai.

<!-- image -->

Ikamnum  jii pipich keenau, awajun batsatkamuk anin  ainawai  tuja  aentsjig  ikama  ejapen  amazonia batsamin ainawai,  jujú  namak  mautnak  tuke  dutikin ainawai nuninak namaka muunjijai antugdaiyin ainawai,  nuna  namakan  maawag  yuwinak  patajijai eme anendaisau ainawai.

Majanu  batsatkamu  jujú  ainawai  Urakusa  nuwigtu Tampe,  aentsji  aidauk  namakan  maawag  patajijai yuwinawai nuniak ujumak sújin ainawai yaakat emag nuniashkush  batsatkamujinig.  Awajun  aentsuk  tuké mijanai namaknak maawag yuu ainawai ashí mijantin, duwi tuké chichaku ainawai namaka muunjijai

Aents tuké batsamin jujú ikama nuwi waketuinawai tuke tsawantai takatjin dutikawag ditak takainawai kanujin yujasag namak samekan mainawai kuwashat niimtinun, namakan maawajag ayatak namaknak utukag emawai yakat nieva ejegatatus, nieva ejegawajag weejai kachikag  sujin  ainawai,  jutika  takamuk  tikich  takatai jushakam aika namakak anettsa takanui.

Adaitukmau

Ausa emaku takastatji tsentsaku, tsentsataik kuwashat niimtin atatui takastatji yakagtin chicham wainchatai nuwigtu akanjamunum anentai iman aidau

<!-- image -->

## Aneaku ami…

Dekatkau akankamu

Iyashi

Yamaik r eportaje ausattaji jujui dukap augmattsamu awai takastin pachisa agagmauwai juju etsegkatin etsegkamuk yamagmakesh amainai nuniashkush yaunchuk waintaigkesh amainai; tujash puyatjusa antumain amainai juwiya pamuk takasmau daaji: adaitukmau, Adaitukmau, iyashi nuwigtu inagnamu

<!-- image -->

Jujú  namak  maa  kachika  takana  juka  dukap  tsawan ati tusa dutiknawai ikama tsukintin inia batsata nuwig bichatmikatai  atsau  asamtai  jutika  anettsa  takanui juna namakan aegseayai nuniashkush retai tuke kashi yujagsag yawetus mainawai tujash dukap maattakug mainawai nuwigtu, tikichia nunak namakan kuwashat maawajag kanunum emainawai dukap tsawan asag yakat ejeyinawai.

Yaunchuk nagkamnas, awajun aents aidauk juju takatnak takasu ainawai, namak mautnak dutikawag kachitan,  juwai  yutan  senchi  sukagta  nunu  antsag kuwishkinash sukagtawai, tujash ujumak sukagtawai. Jutika  weegai  kachika  kuwitamka  yuwamuk  pataan kuwitamui aikasag yuwamunmashkam, juna tuwinawai: 'kuchanmaya tutupit ichinkanum', aatus, namak namakia maamu tutupnis itamun tawai.

Pachiashmau, batsatkamu yaktan ukuki atushat kakajus sujumainchuitkug namak kachikmaunak waji sujin jegamtai suwinawai dita batsamtaijin tuja namak samek yama maamunak dita ditak yapajiawag yuu ainawai, aatus, yapajinawai wajichijin junak kuwichkijaig sumatsui.

'Jutik  namak  kuwitamka  nuniashkuish  sujukta  takuik kuwashat  dutikmain  awai  duwi  dekaji.  Pataa  yuwatin ainakuig, yugkunnawai, pegkanui nuniashkuish kachinui, tuja, ayatak sujuktinaitkuig ayatak kachinui aikamu asa kuwashat tsawan awai besetsuk', junak tine Tito Nayap, Urakusanmaya aents batsatkamu pamukji.

'Dakunkut batsatji wagki jutik shiig namak kuwitamka takat dutikau asa namaknumak namaka muunji eme anentsa ajantusa maaji íkam sukagtawai senchi nunisag yutanashkam iwaku batsamsami tusag, junak tsawantan  sukagtawai shiig  dakunkut  batsamsami tusa', aatus tine comunero .

Bakichik kashi wekaegas maa duka, batsatkamunmaya aents aidauk waitus kilo ejeyinawai namaknak dutikawag  weegai  kachiktatkug  namaknak  dakawai, nijawai  dutika  ween  aputawai  nagkanak  etsanum jiyawai. Jutika namak anettsa takamuk amainai jimag nantu nuniashkush aan nagkaemas tsawan.

## Dekaukum jusha...

Papi agagmau R.M. N.° 215-2001-PE, namak chichamjukmau ainawai teegmat jegamtaig juka jutika kuwitamnakti tusa timauwai yujakti tusa takigka tsakatnum batsamtata nuwi nagkamas jujú aidau, paiche juna namaka esantig jimag metro amainai juwai amazonas dekas iwainmama duka.

<!-- image -->

## Yamajam chicham

teegmamu. papí najanamu maamuk achattawai tusa.

kachiamu. nejenum nuniashkuish namaknum wee aputamu anettsa yuwatasa.

yugkanamu. juka yutai ashí iwainagmuwai ikam perunum junak dukajai yugkunamun tawai.

Inagnamu

<!-- image -->

## Ausamu awaksa aneaku anentai jukimi

1

- Ausau asam, papigmin jujú tesakmauwa nunu betekmata. Aneaku ami anentai apugmaunmag senchi ajutkagtawai. Eke aitsuk, anentaimsami waji pegkejash wantinua, tujai shijash juwasji wagka jusha pegkegchauwai tame inagnaku timi tuwita takasmau imanush.

## Namak kachiamuk iina apachji taka ajakmauwai, jutikaku anettsa yunawai

¿Wajina pachisag takasti

¿Agagmaunmash tuwaita pegkeg aidau tumainjumesh?

¿Tuwita takastin pegkegchaush agagmau ausaum nuwish?

¿Tuwita takastin wakemain agagmau ausaum nuwish?

2.    Agaku akanja agakmau ausamag nuwiya, aikmi: 2

Juju takat yaunchuk taka ajakmauwai namak kachiamu juka atsumamun umiawai dukap tsawan ukusa yuwatnun bichatmikamain atsau asamtai, ikama tsukintin inia aents batsatu, namaka maawag sujukta tuwinakug kanunum kuwashat tsawan wetatui pequepeque namak majanu tsumujin yakat jegatatus.

'Jutik yuwata takuik nuniashkush namak sujukta takuik tinamja anettsa yutai awa nuwi takauji. Pataajai ijunja yuwatjai takuik ayatak yugkunnawai, pegkanui, kachinui, tuja ajumag sujuktinaitkuig ayatak kachinui aikamu asa dukap tsawan awai, tuja kuwashat namak maik juwaji yajá yaakat sujuktasa aatus tine Tito Nayap comunero urakusanmaya nuwigtu pamuk batsatkamunmayan diin.

¿Namak kachikmi tamaunmash ayu nuniashkumesh atsa tamek namak anettsa takasmi tamaunmash Majanu nugka tepajunum adaijamag nuwish? Anentaimsa aikmi.

<!-- image -->

¡Yajautsui, ausaji dekatkau agagmauk! Yamai, epegkami jujúi wakemain agakmau augku.

<!-- image -->

<!-- image -->

- 2 ¿Agagmaush wagka adaitukmaujinash juwawa?: 'Namak kachiamu, iina apachji taka ajakmau, yutai anetsa yuwamunum'.
- 3 ¿Juna agaush wagkag agajami? ¿Amesh umiku propósito tamek chicham dapampamun ejentatjai timaujinash dekas ashi puyatjuka aujuinaku shiig betek puyatjusa antuktatji.
- 4 Akanja agakmauwa nuwi anentai iman ausaum nuwiya, ausa anentai juugmau juki pachinkattaji anentai apugku, pampanmaunum. Yamaik papigmin agagta.
- 5 Yamai organizador betekmami puyatjusjum takastajum.

<!-- image -->

<!-- image -->

## Augtai 2:

## Ausattaku umintsami

<!-- image -->

Iniimau aintsa ijunja chichasmi nuniaku juti dekamu adeagmi nuniashkuik kajimatjattaji.

- ¿Juti batsatkamunmash namak maish nuniashkuish tikich yutai aidaush wajuk ukusaiya dukap tsawantash yunawa?
- ¿Tikich amazónicos takainamush wajuk dekas takainawai tumainaita?
- ¿Waji dutikamainaita namakan maina dusha ashí Perú nugka tepajunum namakan yusa dekapsapnume tusaish?

<!-- image -->

## Jitusa ausami

<!-- image -->

- Adaitukmaunum nagkamam. ¿Aents siona tawa nunú aidaush wajuk namaknash anettsag yuu ajami?

- ¿Agagmau ausattag dusha waji pachisa agagmauk ausatji?

Dekatkau agagmaunmag wainkamji wee imanji yutai anettsa yuwata tamaunum. Yamai diismi tikich aents aidaush wajuk namaknash takainawa.

<!-- image -->

<!-- image -->

## Aneaku ami…

Yamai, ausattaji género discurso artículo informativo juka ujumak chichamai agagmauwai, aikamu nuniashkush nagkaemau ashi niimen papasa etsegtawai. Jujú agagmauk niime awai: adaitukmau, inagkamau, nagakama emamu nuwigtu inagnamu.

Nagkamau emamu

<!-- image -->

## Yamajam chicham

yagkug ajakmatai. nugka yagkug ajakmatai.

ahumado . yutai kayuka inagtai kugkuntig pegkejan suwawai.

ikamia aents. aents nagkamchak batsamsau nuu aentsuk aidauk.

## ¿Siona aents aidaush wajuk namaknash anettsag yuu ajami?

<!-- image -->

## Siona aents aidau

Siona  tawa  nunak  juna  tawai  'Yagkug  ajatai',  junak  tawai ditak  aents  yagkug  aidaun  kuwitama  ajaku  ainawai  duwi  nuna diisag  tiu  ainawai.  Nuwigtush  tikich  tsawantai  takataijig  kuntin maut,  namaknak  juna  taká  ajakajui.  Siona  batsatui Ecuador juna  tuwinawai  'Sa'niwi  Bã',  juka  tawai,  'aents  namakan  uwet batsamin jujui Napo , Cuyabeno , Putumayo nuwigtu Aguarico .

Nuwigtush tinu ainawai siona secoya, betekmamtin takau ainawai ditak secoya chichaman chichau ainawai.

Siona aents aidauk juna takasajui tikichnumian jukiag ajakmatan takasajui, kuntin egamtan, namak  mautan nuwigtu yagkug ajakmatan. Ima senchik yagkug ajakmatan takasajui, ajan apeawag junak esattin nantu, noviembre nagkamna enero . Nugka tesakmauk  kuwashat  niimtinai  juka  wej  tunuichik  niimtin  ajak ajamu yutai aidau, tsuwamatai nuwigtu tikichtinum takatchakam.

## Siona aents aidaush wajuk yutaijinash ukusag yuush ajami nunú yamai dekami.

Pegkamu: junak nejen nuwigtu namakan  aikainawai junak ajakmamujin juukmaujinashkam, ijun nuwigtu paampa tsamakun. Nejenak, jii  mamiksa  numi  papagmaunum  nuniashkush  jiin mamikis nenainau. Ima senchik bakichik, jimagkesh nuniashkush kampatum tsawantai pegkainau dutika ukuawai. Neje pegkamuk una semana amainai namakak bakichik nuniashkush kampatum tsawan. Ijuk mijanai bakichkia achinui, tuja juka kampatum hora pegkanui, jutika inagkamuk amainai jimag nuniashkush kampatum nantu amainai. Tsamaunash aikasag ukusa kuwitamin ainawai.

Namak kachika etsanum jiinui: namakchakam kachika ukuki dukap tsawan  anetmainai.  Namak  kachikta  takuik  dekatkauk  ejapnawai, nijanui,  kachinui  dutika  etsanum  ananui.  Jutika  namak  idaisamak amainai jimag nuniashkush kampatum nantu amainai.

Yutai  dukap  tsawan  ukusa  yuwatasa  takatai: Sionas  aents aidauk maman yuku puju ema anettsauwai nuniashkush casabe ema. Casabe tawa  duka  nujin  uwegkagmauwa  imanai  mama jiyamu bakichik ichinkanum egkeamu nuwigtu fariñak mama yuku awasa duwinnawai. Jimag yutai mama kesaja awaka najanamui shiig ijuja. Casabe nuniashkush cazabe etsanum anannawai juka amainai bakichik nantu. Nejen nuwigtu yujagken ukukiaju ainawai baldenum.  Iju  wiyajinash  jukiaju  ainawai,  jigkajinak  yuminum ukuinau  juna  akanak  ukuinak  Wiya  jukiajak botella plásticonum ukuinaawai nuwigtu juka bakichik mijan amainai.

<!-- image -->

<!-- image -->

Pobladoras siona preparando cazabe o casabe.

[

Inagnamu

Ausa emaku iniimau aikmi: ¿Jusha anemtijawak ausamugnash?, ¿jusha anemtijawak wii pujusmaugnaka? ¿Jusha anemtijawak ujatkagmaunaka? ¿Jusha anemtijawaikTV nuniashkush apachi chichataijin wainkamiag nunaka?

Elaborado a partir de las siguientes fuentes: https://etniasdelmundo.com/c-colombia/siona/. https://biblio.flacsoandes.edu.ec/libros/digital/56268.pdf

<!-- image -->

]

<!-- image -->

## Ausamu awaksa aneaku anentai jukimi

<!-- image -->

Jujú akankamunum: 'Nugka tesakmauk kuwashat niimtin paan wakejumain wantinui juwig wej tunuichik niimtin ajak yutai awai, tsuwamatai nuwigtu tikich takatai aidau'. Iniimau aina nunú aikta: ¿Siona aents wegantunmash aika ajakmamujish waji pegkegna ajamunmash suwawa? 1

<!-- image -->

2

Augtai ausamun nuwiya nuwigtu batsatkamunmaya pujut dekau asam, yamai jujú tesakmaunum betekmata.

| Ajutkagtau   | ¿Siona aidaush yutaijinash wajuk ukusash yuush ajami?   | ¿Juti batsatkamunmash yutainash wajuk ukusaya yuu agme?   |
|--------------|---------------------------------------------------------|-----------------------------------------------------------|
| Namak        |                                                         |                                                           |
| Mama         |                                                         |                                                           |
| Yujag        |                                                         |                                                           |

- 3 ¿Wajuk anentaimsaume jutii batsatmaunum namak kachika dukap tsawantai anettsa yutayai tamau antukum nuwish? ¿Waka? ¿Namak maa anettsa kuwitamka yuwami nuniaku utugchat epegtumami tamaunmash wajuk anentaime? ¿Waka?
- 4 ¿Namak maa ukusa yutanash wajuti nagkamsaya unuimaku ainawa? Etsegkata.
- 5 ¿Yutai ukusa yutan takasajash, tikich ukusa yutai dutikata takush wajina dutikmainaita?

<!-- image -->

## Ijuntsa agagmi:

pataa yaimpakmatai bakichik diisa takastin guía wajuk kachitaita, namak pegkat, achijut.

<!-- image -->

¡Yajautsui, ausaji tikich agagmau! Yamai, takastajai timau ashimkaji. Nuwigtu adeagmi anentai iman wainkamu yaimpaktatui anentai apugmaunum nuwigtu pampanmaunum pachinmau.

¡Ehe, ejentajai takat ausatin 2! ¡Augku antuka emaji nuniaku anentaimaunum tsakaji antsaik juti senchiji antaku nuwigtu anentaishkam apugji!

<!-- image -->

## Agagmau achimtikami

1

Agagmau ausag nuwi nagkama, betekmami anentai apugku jujú tesakmaunum:

<!-- image -->

<!-- image -->

## ¿Ausag dusha wajuk unuimagji?

Emamunum, awaksa anentaimsa takaki emami iinuk jujú augku takatainum.

¿Umiktin takaku propósito ejentami tamaunmash jeganjik? ¿Wajuk takaki emamuk unuimamunmash yainkati?

¿Jimag augtai agagmauwa nuwish propósitos antujik? ¿Dekas mamikiajik wajuk takastatji iniimsa agagmau nuwigtush artículo agagmaunmash?

<!-- image -->

¿Agukuish antukaiyash emamag dusha wainmamkamji? ¿Utujimaush amaka? ¿Wajuk epegkamji? ¿Antuktasaish yaikatnume tusaish segamakag?

## Unuimagmau dekapmamki emami

Iik dekapmamji unuimagmaush kuwaejiash tusa, pegkegnak puyatjusa niimamjai nuwigtu takamainush juti unuimamu iwagmainush atsuash. Juka yaimpaktatui wajupa kuwaekaik unuimatnumash wegaji nuwigtush wajuk umintsattaji unuimagtasaish

<!-- image -->

<!-- image -->

<!-- image -->

| Dekapmamku iniimsatin                                                                                                                | Jeganjai   | Kuwaejai   | ¿Kakanjak unuimatnash?   |
|--------------------------------------------------------------------------------------------------------------------------------------|------------|------------|--------------------------|
| Repotaje nuwigtu artículo yapajiakmau etsegmaunum agakmau awai iyashi yantamen agakmau.                                              |            |            |                          |
| Agagmau anentai apusa chicham dekamu distatji, reportaje nuwigtu artículo augtai agagmauwai unuimagtatji.                            |            |            |                          |
| Augtai agagmau augku atak awaksa anentaimjattaji nii dekamujin nagkama nuwigtu reportaje augtai dekamujin pachis etsegkati tamaunum. |            |            |                          |
| Chichamuji dekapmikamtikjattaji, juka anentain sukagtawai nuwigtu manual yaimpaktatui aujin iina takatjin wainak aentain jukitnun.   |            |            |                          |

¡Eme anentajame juti kuwaeka wegamunum; ¡Waji takakumunma utujimaush dakuemainaita nunú iwagmainai! Jumamtin, iniimau aikmau awaksa anentaimsa diismi: ¿Wii unuimamunash wajuk iwagmainaitja? Jujú aikmau takamunum apugmainai. ¡Ehe, dutikmainai!

<!-- image -->

<!-- image -->

1 4 Umiktin

Paampa: ajakmamu iwajui wakanin nuniak iyashin senchimtikawai

<!-- image -->

<!-- image -->

## Dakumjamu diisa chichasagmi

- ¿Juti pataajish nuwigtu batsatkamunmash paampan ajakmakush wajuk chichau ainawa?
- ¿Batsatkamugminish paampanash wajina najanin agme?
- ¿Jujú ajakmamush ame batsatkamugminigkik yuu agma atsa tikichnumiajaig ajamdaiyin agma? Tuja junin akuish, ¿wajuk dutikinawa?

## ¿Wajuk batsatmaunum minaji?

Pataajai pachiashmau ijagdaikuik, tuké ajamdaiji bakichik tsapa tsamau tuwimamu, shiig bukuitau, pegkeg shiig iyashin iwajui, nii ayugkagtawai nuniak nugkash apugkagtawai iwaku ijuntsa batsamnawai waji dutikami taji nunú umiaku. Jutik paampa ajakma tsupiamuk imanjig shiig muuntai. Papigma augtai Educación para el Trabajo tawa nuwi takaku yaimji dekas tajimat pujutnum jegashpash tusa, jutii ijuntsa takamunmag anentai ajutjamsae paampa tsupija chifle tawa nunú najanka jutii batsamtaijin sujukmi tusa. Awi shiig dekattaji paampa pegkegjish wajinmag yaijatua.

<!-- image -->

<!-- image -->

<!-- image -->

## ¿Jujú umiktinumash waji unuimagtatji?

Jujú umiktinumag jimag infografía ausattaji paampa pachisa agagmau jujú anentai apusa jegantajai tamaunum:

Umiktin 4 takastinnum shiig kaunaugme. ¡Agakmau augku shiig antuka wegagmi! Pegkejai antaku anentai apugmauk.

<!-- image -->

<!-- image -->

## Ausattaku umintsami

- Ejeemi nuniaku pachikmi etsegmau paantu etseja nunú dekas imanai nuniaku jimag infografía nunui pachikmi.
- Anentaimsa timi wajuk achiniawaki causa nuwigtu efecto jujú agagmaunum utugchatan taka nuwish; antsag betekmamtijishkam nuwigtu betekchaujishkam antsaik takastajai tusa umikmaunum.
- Etsegkami tema takastin, subtemas nuwigtu propósito comunicativo agakmau ausawagtata duwi.
- Takastin apusamunum anentai apusami, wajuk takastajai tusa umikmauwaita, jutika estrategias discursivas nuwigtu agajush wajina tujamtasag agajuita.

## Augtai 1:

<!-- image -->

- Iniimau augku chichasmi nuniaku awagki juti dekatji adeagmi. 1
- ¿Adeagmi	infografiash	wajina	propósito dekatnume tusa agagmauwaita? ¿Yaunchkesh junin agagmaush ausamkag? 2

Ausattaku paratexto adaitugmau diismi, juni adaitugmau, dakumjugmau, utuim agakmau niime. Nunika iniimau batsakmauwa nunú aikmi.

- ¿Waji	propósitauwai	ausattaji?	¿Augmatmau nuwigtu infografía augmaush betakashit? ¿Wagka? Dekatkau augmau nagkamami jutii takataiji dekamu achitkau ati agagmaunum takastin. 3

<!-- image -->

<!-- image -->

Ausa emamunum, adeagmi paampa tsupiamunum takasmau. Juka wainkamun anemtikagtawai, antukmaun, dekapsamun nuwigtu diismaun.

Fuente: https://www.herbazest.com/es/hierbas/platano

<!-- image -->

<!-- image -->

## PAAMPA PEGKEGJI

## SENCHIN SUKAGTIN:

1. Yujagkek senchin sukagtawai.
2. Vitaminan sukagtawai ampug najamamu Jujú ainawai B, A nuwigtu C,
3. Wasugkamin aidaunui nuwigtu aents anentain waitiunu.

[

## TANTAN:

1. Yaijatui:
- a. ¿Kuwim, chujumpamu?
- b. Yujagkek pegkejai magnesio ; yaweakas neje ati tusa ashí iyashnum.

<!-- image -->

Fuente:  https://www.botanical-online.com/alimentos/platanos-propiedades

## Dekaukum jusha…

<!-- image -->

## Aneaku ami…

Agagmau ausamag duka ajawai género discursivo adaikamui infografía juka junin agagmauwai daaji jiyai diimain awai etsegmaun dekamtikatatus shiig antumainun ujumak chichamai agagmauwai nuwigtu tinamja agagmauwai científicas , wasugkamat pujut, jikamat.

Infografía daajig ajuinawai: daaji, dekatkauji, iyashi, niime, agajaju.

Paampa aina duka potasiojig pegkegchauwai, tujash ajawai juwa numamtinun ajáwai, vitamina B6. Ajawai kuwashat magnesio nuwigtu vitamina.

Fuente: https://postresperuanos. info/selva/chapo-de-platano/ [

]

]

## Yamajam chicham

infografía . juka chicham kakajus antumainchau dakumjamujai pachimjamui.

chifle : juka paampa jipit tsupija wiyajai inagkamu.

patacones : paampa chanag jipit tsupija dekegka wiyajai inagkamu.

<!-- image -->

## Ausamu awaksa aneaku anentai jukimi

- 1
- Agagmau ausa inagnaku iina papijin aikmi:

¿Agagmaush wajuku niimtinaita?

¿Yaa agaje?

¿Yaa ausati timauwaita?

¿Aminash agagmaush shijak awatamka?

¿Jusha wajinum etsegmainaita? redes , agagmau, periódico , tikich wegantunmashkam)

<!-- image -->

<!-- image -->

2

<!-- image -->

¿ Infografía agagmauji niimesh tuwaita? Ejeeyim sapagkeata ( X ) ayamujum dutikam agagta wagka ancha etegkeume nunú pachisam.

## Textos continuos

Juka chiju najana akanja umikmauwai.

## Textos discontinuos

Agakmauk akanjamu ainawai. Jiiyaik diisa pekaa, tesaka, wakani najatka, tikichish dutikamainai.

## Textos mixtos

Juka papasa agagmauji nuwigtu dakumja pachimsa agagmaujish awai. Mai yainiawai shiig agamujin nuwigtu antumainjinishkam.

- Infografianum	tesakmauwa	dusha	wajina	tuwinawa	anentaimsam	tita.	Tuwi antiawa nunú tsentsakam achimtikata. 3

Iyashi. Awai chichaka etsegkamu nuwigtu chichaka etsegkashmaukam.

- Chichaka etsegkamu. agagmau, chicham, juka pachimdaewai

Chiju ujumak chichamai chichaka etsegkashmau.

- Chichaka etsegkashmau. Jujú ainawai: wakani, mapas tesakmau, estadísticos , akanjamu, dakumjugmau,

Agaju. Juwig agaju daaji aputunui nuwigtu takasmaujishkam

<!-- image -->

Diisa agagmau. Juka tuwiya diisa takasmauwaita. Agajun anentaigkiashit, juwig agantsui.

Jitusa etsegmau. Juwig ashí anentai juugmaun tawai muun utuimjai agagmauwai.

<!-- image -->

Ausattaku umintsami

## Augtai 2:

<!-- image -->

- Agagmau ausa chichastatji juti dekamuji adeagmi tusa. 1

Ausami baki bakichik etsegmau, dutika sapagkeami 'eke augtsuk' A ehe dekaske tajai nuwigtu D dekaskechui tajai. Ajumag, agagmau ausami. Augmau ashimka awaksaik yantamen agagmi 'ajum ausa' dekatkau aikmau apatka diismi:

| Eke augtsuk   | Anentai apugmau                                                                                                                   | Ausa nagkanku   |
|---------------|-----------------------------------------------------------------------------------------------------------------------------------|-----------------|
|               | Paampak mexiconum ima senchi ajakmainawai junak tikich nugkanum sujuinawai.                                                       |                 |
|               | Paampa yuwamak anentainum jatan imijui, senchin sukagtawai nuniak esaamun esamtikawai.                                            |                 |
|               | Wasugkamin aidauk junak yumaitsui senchi pimpiamun sumainai.                                                                      |                 |
|               | Pataanmak paampak bakishkish atsumaitsui, wagki nuwiyan tikich yumain aidaunash najaninawai nunin asamtai puyatjusa ajakmamainai. |                 |
|               | Mexico nugkanmak paampanak kuwashtak ajakmachu ainawai wagki junak batsatkamunum diin ainawai.                                    |                 |
|               | Tsamau tuwimtak yupichuchi juka jimag takamuik wamak najaná wakegamuk yayamu umunui.                                              |                 |

<!-- image -->

[

## Jitusa ausami

<!-- image -->

## TIKICH NUGKANUM PAAMPAN AJAKMAU AIDAU

<!-- image -->

## ¿Wajimpaya paampash?

Juka ashi ajakmatai ainawai, yamaik jujú ajakmamuk ashi nugkanmak kuwashat ajakmainawai ajus ajamun, trigo, shaan. Mexico ima senchi ajakmainawai tujash 16 kilon bakichik aents yumainai.

## Mexiconmaya paampa

<!-- image -->

<!-- image -->

Mexico paampa ajakmamu, ajak esatnumia ima senchi ajakmainau, juka sup imania imanun ajakmainawai, ekemkae 2,9 por ciento mijan 2020, juna ejene dos millones paampan.

## PAAMPA TIKICH NUGKANUM ISHIMAU

<!-- image -->

## MEXICONUM PAAMPAN AJAKMAU AINAU

<!-- image -->

Pegkegji: Ajawai potasio jata achijatmaina nuwi, anentaiyai waitiun, nuwigtu vitamina B6 nuwigtu C. Nuwigtush ajawai fósforo , zinc , calcio nuwigtu magnesio juka iyash kuwitamkami tamanum.

]

<!-- image -->

<!-- image -->

## Yamajam chicham

potasio . juka waji metálico imannum yaimui iyash kuwitamunum.

variedad. juka kuwashat niimtinai bakichkinmayaitak.

chapo. juka perunum paampa tsamaku tuwima umutain tawai.

## Paampa puyatjusa diyaku kuwitamkami

Paampanuk ajawai senchi nutrientes ajawai, duwi aentsun jatanum ayamjawai anetain jamunashkam.

| AJAKMAMU                                                                                                                                                                                                                                          | JUWAAMU                                                                                                                                  | NAJANMAU                                                                                                                                                                                              | PAKAMU                                                                                                                                                                                                                       | UMIAMU                                                                                                                                                                                                                                                       |
|---------------------------------------------------------------------------------------------------------------------------------------------------------------------------------------------------------------------------------------------------|------------------------------------------------------------------------------------------------------------------------------------------|-------------------------------------------------------------------------------------------------------------------------------------------------------------------------------------------------------|------------------------------------------------------------------------------------------------------------------------------------------------------------------------------------------------------------------------------|--------------------------------------------------------------------------------------------------------------------------------------------------------------------------------------------------------------------------------------------------------------|
| Paampa uchiji etegkea ajanui nuniaku kuwitamnawai nugkan shiig nejektinme tusa. Jusha wainak nantutinik ajamainait. Tuja, juka ajamainai esat inagnamunum, yumi nagkamnamunum juka abrilamuemunum nagkanak mayonuwigtu Agosto nagkama septiembre. | Paampa 9 nantu ajámu, tsupiktatji bakichik buuke, juwig pachinui jimag aents bakichkia duka tsupiawai tikichik yanaktatui tsainkai tusa. | Paampak kuwashat inagtanum atsumnawai paampa harinaji, paampa dekegmau, paampa wiyanum inagkamu, tsamau, paampa awi inagkamu, Saepe diisa pegkejashit nunu diinui wajupa esagmakita dutika najannawa. | Paampak saepe pakaja ajapnawai, tujash saepeg pegkejan kugkuawai, juka chanaja kugkuntish awai, tsabau kugkuntish awai. Dutika, wajuk umiktatji nunú pataetusa waji umiktasamea wakegame. Inagnakmek, u nunú yusa dekapsata. | Tsamau: Tsamau umiktasaik jujú diista: paampa tsamaku pakagmi, dutika bakichik ollanum painji; kuwaka umintsamtai, bakichik suum juki tuwimnawai, kuta jiinkuig yumi ajunnawai, sakamitkuig yumin aputunui, wakegakuik vainilla aputumainai pegkeg ati tusa. |

[

]

<!-- image -->

<!-- image -->

<!-- image -->

## Ausamu awaksa aneaku anentai jukimi

<!-- image -->

- Bakichik	muun	infografian	aujui	nuniak	tawai	wika	paampa	ajakmatnak dakitajai shiig awatatsui wagki wika muja pujajai nunin asan dakitajai. Juna tamaun papijam, cuarto secundaria aujin antuk tawai, eme anenkagtus, ujawai tuki pegkejash ainta, junin tamaun batsatkamujin agagmau aujak unuimamujin iwainaku. Dutikattakum, sup anentai apusata: 1
- 2 Akanka agagmau augku iniimau aikta: ¿Agaush waji anentaiyai takastinnash agajuita? ¿Jutikatjai timaunak umiku tajumek?

|   Nª | PAAMPA PEGKEGJI   |
|------|-------------------|
|    1 |                   |
|    2 |                   |
|    3 |                   |
|    4 |                   |

## PAAMPA PEGKEGJI

## SENCHIN SUKAGTIN:

1. Yujagkek senchin sukagtawai.

## TANTAN:

1. Yaijatui:
2. Vitaminan sukagtawai ampug najamamu Jujú ainawai B, A nuwigtu C,
- a. ¿Kuwim, chujumpamu
3. Wasugkamin aidaunui nuwigtu aents anentain waitiunu.
- b. Yujagkek pegkejai magnesio; yaweakas neje ati tusa ashí iyashnum.
6. Jujú akanka agagmaunum, ¿Paampa yuwaku pegkegji juwamush make tajumek? ¿Wagka? 3

<!-- image -->

<!-- image -->

Pegkegji: Ajawai potasio jata achijatmaina nuwi, anentaiyai waitiun, nuwigtu vitamina B6 nuwigtu C. Nuwigtush ajawai fosforo , zinc , calcio nuwigtu magnesio juka iyash kuwitamkami tamanum.

- 4 Ausami akanka agagmau nuniaku esettsa diyaku aikmi: ¿mexicano paampajish wagkag imanaita dekas shiig umikmau estándar tikich nugkanmaya sujunkati tamash?

## MEXICONUM PAAMPAN AJAKMAU AINAU

<!-- image -->

- Jujú tesakmauwa nunú betekmata: 5

| Iniimau                                                                            | Aikmau   |
|------------------------------------------------------------------------------------|----------|
| Takastin: ¿Ausamag dusha wajina pachis tawa? ¿Tuwita dekas puyatjusa takastinush?  |          |
| Subtemas: ¿Infografiash paampan pachisash tikichnash wajina takastatua?            |          |
| Propósito comunicativo: ¿Juna agaush infografíanash wajina dekatnume tusaya agaje? |          |

<!-- image -->

6

- ¿Tikich chichaman pachikaja nunash wagka  banderanash yantamen aputusaja nunash wagka dutikawaje? Aikmau shiig anentaimja timau ati.
- 7 ¿Waji utugchatak ainta paampa najanat dekashmash?
- 8 ¿Agag mau tujamui 'Paampa shiig nejekti jujú puyatjukmi' , ¿Yakita umutain umia dusha jusha yupichuchiashit?
- 9 Juti	paampa	pachisa	agagta	takuish,	¿jujú	infografianum,	iwagmainai	tusa timaunmash tikichish, waji aputumainaita? Yamai ame apusata jusha achaintash infografía agamunum tamau.

<!-- image -->

## ACHAINTAISH TAMAU:

1.

2.

3.

4.

5.

6.

<!-- image -->

## Ijuntsa agagmi:

Ijuntsa, agagmi bakichik guión wakan storytelling jiiktin tsamau tuwimau pachisa, paampa tsupija chifle najanmau, paampa dekeaja patacones najanmau nuwigtu tikich pegkegji aents yumaina dushakam.

<!-- image -->

## Agagmau achimtikaji

- Agagmau ausau asa, ejeemi betekji nuwigtu yapajinu juna chichaman etseja nujai. Nunin asamtai, jujú organizador gráfico tutaya juwi betekmata: 1

| Agagmau                                 | Betek   | Yapajinu   |
|-----------------------------------------|---------|------------|
| Paampa                                  |         |            |
| Paampa pegkegji                         |         |            |
| Tikich nugkanmaya paampan ajakmau aidau |         |            |
| Paampa shiig nejekti puyatjusa takasmi  |         |            |

|   Nª | Agagmau ausa etsegmau antukmau                    | ¿Jimag augtai agagmau ausag   |
|------|---------------------------------------------------|-------------------------------|
|    1 | nuwish jumainaita guión                           |                               |
|    2 | storytelling nujai nuniaku yutain najanattakuish? |                               |
|    3 |                                                   |                               |
|    4 |                                                   |                               |
|    5 |                                                   |                               |

<!-- image -->

<!-- image -->

## ¿Ausag dusha wajuk antukji?

Emamunum, awaksa anentaimsa takaki emami iinuk jujú augku takatainum. Juka shiig pegkejai aika augku unuimatmainai dekas iik puyatjusa aujin atasa, utujimchau jintashkam iik emau utujimtsuk nuniaku agakmau augku tikich niimtin agagmau akuish ejeetatji, nuniaku unuimatjattaji iina pujutjin.

<!-- image -->

## Unuimagmau dekapmamki emami

Iik dekapmamji unuimagmaush kuwejiash tusa, pegkegjuk nuwigtu takamainush juti unuimamu iwagmainush atsuash. Juka yaimpaktatui wajupa kuwaekaik unuimatnumash wajupa tikijuk pujaji dushakam dekami.

<!-- image -->

<!-- image -->

<!-- image -->

| Dekapmamku iniimsatin                                                                                                                                                                                      | Jeganjai   | Kuwaejai   | ¿Kakanjak unuimatnash?   |
|------------------------------------------------------------------------------------------------------------------------------------------------------------------------------------------------------------|------------|------------|--------------------------|
| Mamikia iwaiji chicham shiig antumain, anentai juki antumainchau asaushkam juka agakmaunum pachimnijash pujumainai.                                                                                        |            |            |                          |
| Anentaimsa taji agagmaunum chicham apusamu amainai causa efecto nuwigtu semejanza- diferencia agagmau ausamunum.                                                                                           |            |            |                          |
| Takastin etsegji, nuwish subtema tawa nunú takáku augku antuktinush wajina tujamtasaya agagmauwaita, nuwigtu aujus inagnak nii anentain apusati tamauwa nuwish, jimag chichaman etseja nuwish wajina tawa. |            |            |                          |
| Chichamu dekapmamtikattaji, juju agakmau aina duka anentain sukagtawai nuwigtu manual yaimpaktatui nuwigtu chichaman aujus dekattawai juti dekatjin.                                                       |            |            |                          |

<!-- image -->

¡Eme anentajame juti kuwaeka wegamunum; ¡Waji takakumunma utujimaush dakuemainaita nunú iwagmainai! Jumamtin, iniimau aikmau awaksa anentaimsa diismi: ¿Wii unuimamunash wajuk iwagmainaitja? Jujú aikmau takamunum apugmainai. ¡Ehe, dutikmainai!

<!-- image -->

1 Umiktin

5

Peetai, nuwigtu wampach aidauk kuwashat nimtin wakejumainai

<!-- image -->

<!-- image -->

<!-- image -->

## Dakumjamu diisa chichasagmi

- ¿Anenkajish wajuk awakita, pataajaish, batsatkamujai dakumjamu 1 awa nuwish nuwigtu dakumjamu 2 wainam dusha?
- Batsatkamunum pegkeg peetai najanmaunash. ¿Bakichkik najana atsa ijuntujag najanin aina?
- ¿Iina aentsjinish najanmaunum agatkamu aina dusha wajina iwainawa?

## ¿Wajuk batsatmaunma nagkamji?

Juti batsatkamujinig najanin ainawai pegkeg takatai aidaun peetain, wampachin, itipkan, shaukan, sentan, kugkun, atsupkap. Yamaipat, bakichik chichak tine dukug najankamuk kakajus sujumaitsui utugchatai. Juna tamaun bakichik papijam puyatus antuku asa papí augmaunum etsegkae nuniak tine dekas chicham etsejami jujú najankamu iina takataiji pachisa. Nuna dutikawaju asag, uminkaje dukug dekau najankamujin etsegkagtatus papí najankamun makinum egkekag etsegkagtatui catálogo virtual tawa nuwi.

<!-- image -->

<!-- image -->

## ¿Jujú umiktinumash waji unuimagtatji?

Ausami jimag reportaje juwi jegantajai propósito timauwa nuwi:

- Apusami chicham yapajia tamaunum nuniashkush dewamain batsatu agagmau ausattag nuwi juka agagmau tsukintin batsatu ausattaji.
- Jimag augtai agagmauwa nujai chicham etsegmauji imána nuwi anentaimsami, nuniaku ashi agagmau ausattag nuniaku antuktatji, antsanuk tikich agagmaunmayashakam anentai betek apusashmau chichainaun ausamag nuwiyanashkam.
- Agagmau niiime nuwigtu takastin contenido agakmaunum ausamag nunú awaksaik anentaimjami.
- Chichamuji dekapmikasmi, dekas etsegmaujimpashit, agagmaujish, dekamtijamatatus agagmaush
- Etsegkata agagmaush augnunash waji anentaina suwawa nii dekamujin nagkamas nuwigtu tuwig agagmauwaita.

## Augtai 1:

<!-- image -->

Umiktin 5 takastinnum shiig kaunaugme. ¡Agakmau augku shiig antuka wegagmi! Pegkejai antaku anentai apugmauk.

<!-- image -->

<!-- image -->

## Ausattaku umintsami

- Jujú iniimauwa nujai chichasmi nuniaku juti takataiji adeagmi.
- ¿Agagmaush wajina tawa? ¿Dakumjamush agagmaujaish achitkawak?
- Adaitukmauji diyamash, nuwa najanin aidaunash yaki jetemjukti? ¿Wagka?
- ¿ Artesania Yampan tawa nuna takatjish wainnukum?
- ¿Agagmaush iina uwejinish wajuk tantae? ¿Tuwi iwainakaje?, ¿yaa agajuita?

<!-- image -->

Dekatkau agagmauk iniimsa agagmau ausattaji. Agagmau paratexto tawa nujai nagkamattaji, jumamtin, aidaikamuji diista,

<!-- image -->

<!-- image -->

Adaitukmaunum nagkama, 5 iniimau najanami juka agagmau ausa wainkattaji aiktinuk.

<!-- image -->

## ARTESANIA YAMPAN: awajun nuwa najanainawai peetain, tsukaptain nuniak ayamjuinawai pujutjin

Nugka  tepagmaunum Amazonas , distrito Nieva awajun nuwa aidau chichasag najanawe  ijunja  takatain  peetai  nuwigtu tsukaptai najantan jutika takainak yamajam pujutan pujusagtatus nunin asag chichaman umikaje  bakichik catálogo  virtual .  ¿Amesh wajuk dutikawaju tame? Diismi

Julia Nantip Ukuncham, bakichik nuwa najannai ajawai 50 mijan, tsawantai nantawai kashikmas etsa eke etsantsaig. Kuntinjin ayujui, jeenig shiig uminui nuniak kashikmas uchiji shintainak yuwatnujin inajui.

<!-- image -->

Shiig kashikmas, jeen takamain aunak uminak idayak nagkamui uwejai najantai takamujin.

'Minak shiig awatinuwe peetai najanmauk nuwigtu wampach agamu, janch, tsukaptai najanmau wagki jujú aidaun takakun pataagjai pujajai; aatus asamtai kuwashat takat atsugtakuig jujú takat aidaun pataagjai aishug uchig aidaujai, najantan kuwaejai semanatin tuwig agkan ajutua nuwi', aatus tawai Julia, jujú takatai Najantai Yampan tawa nuna pamukji asa. Nii uyumatui nuwa ijunag takainamun, nuwak najanin ainawai jujú takatai aidaun pinigkan, tsukaptain nuwigtu kuwichik egketain junak ikamia jigkaejai takainawai nuwigtush kubain jukiajash najanin ainawai ditak ashí ikamian jukiag takainawai.

## Najantai Yampan.

Nuwa najanin aidauk jujú batsamtainum batsatui dekatajum: Yupikusa, Shushug, Nazareth, Wachapea, Wawas Yamayakat, Chipe aatus (tujash yamaik batsatui Imaza) ijunjaje nuwigtu najanawaje ijunja najanku takatain 'Najantai Yampan' tawa nuna see tawai niina ijunja takataijin, juna najának utuak sujak yaimkatatus dita nugken kuwichik ikaumaun antsag jeenishkam.

## Dekaukum jusha…

'Yaunchuk nagkamsa nuwa aidautik peetaik najanin ajakuitji antsaik pinigshakam, dukug dukuchug najanin ajakui tujash ditak jinauwai, yamaikish wika nawanjujai batsatjai. Ditanak wii jintinnujai...'

Ana Apatiu Ijisam najanin

<!-- image -->

<!-- image -->

Juka dita takataiji ainawai initik nagkamsawag, awajun pujutnumag shiig pegkejai jujú takat aina duka: peetai najanmauk, junak jiintinawai uchi akiinak mininaunak dukuji jintintui nawanjin dita pujutjin eme anentus kuwitamainak.

'Jata amaya nuwig, 10 nantu sujutaijinak epeniag idaisau ainawai nuwigtu ijunmaush atsusui. Dukap tsawan nuwa aidau idaisau ainawai najantanak, Najantai Yampan najankamujin iwainaktatus ditanak shiig awajui najanmauk, juná takastajai tiajui.

Jeen nagkamas niigki takatan nagkamawajui nuniak wajuk jata tepeamunmash ayamjumamainaita nuna egakajui', etsejui Teresa Atamain ijunja takatainum.

## Yamajam chicham

initik . juka yaunchuk nagkamas iina apachji miniuwai.

tradicción . juka chicham etsegmaun tawa nuwai pujutan pachis etsejui.

fibras . juka ajaknumia juki takannawai.

Nuni batsatmaunum pegkeg anentai tauwai: Internet sujamu.

-  Tujash takat peetai najanka sujukta tamauk kuwashat puyatjamun sujusui, Wagki ditak yamajam takatan unuimamain asag.
-  Ashí diyamak, iinia batsatkamu aidauk imatikag yamajam takatnak takaschau ainawai, ditak ikam atushat batsamsauwai apachi takataiji internet atsamunum.

<!-- image -->

## Ausamu awaksa aneaku anentai jukimi

Iina papijin, takasmi yamaik takat ukukmau aina duka.

- 1 Anentaimsa ejeku sapagkeami dekasken etseju ' X tusaish sapakeaji, sapagkeag duka shiig etsegmain agagmau amainai.
- '. nunika timi wagka dekaske

<!-- image -->

Jujú agagmauwa duka nuwa najanin aina nuna etsegtuktatus agagmauwai. Ijunja takatai Najantai Yampan Amazonas, nugka tepajunum jata tempeamunum internetnum estegka sujutan takasajui.

Agagmauk etsejui nuwa shiig senchi waitsamujin imapam aishi najantain najanati tusa tsawan susamujin nuna mamikis etsejui aujus dekatnume tusa.

Nuwa najanin aidauk idaisachajui jata tepeamtaish wagki nuna sujak kuwichkin jukiag sumakag yuwawagtin asag.

- Jujú agagmau etseja juka ujapaktatui, akanka agagmauwa nuna, anentaimsam tita, iniimau ayakum: ¿Wagka juna tusash tiajuita wajina etsegkatasash tiajuita? 2
- ¿Nuwa ditá ijunjag takataijin najanawajui Amazonasnum tusa etseja dusha amesh wajinpa? 3
- ¿Juti batsatkamunmash junin takat takamainai tusamesh tumainkaitam? ¿Wagka? 4
- ¿Waji anentainum jusha agagmauwaita? 5
- ¿Juna etsegkatjai timaujinash umikui tamek? ¿Wagka? 6
- ¿Jujú agagmauwa dusha iwajata takumesh waji aputumainaitme? 7
- Betekmata jujú tesakmau: 8
- 9 ¿Jujú agagmau ausaum nuwish takastin agagmauwa dusha yaimpamainkait ame umiktajai timaugmesh catálogo virtual pegkeg najankamu iwainaktajai timaugmesh?

| Chichakmau                                                                                                                                                                                                                                                                              | ¿Wajina etsejua?   |
|-----------------------------------------------------------------------------------------------------------------------------------------------------------------------------------------------------------------------------------------------------------------------------------------|--------------------|
| 'Minak shiig awatawai najanka yakamu nuwigtu wampach agamu, janch, tsukaptai najanmau wagki juna takakun pataagjai pujajai', Julia junak tiuwai.                                                                                                                                        |                    |
| 'Jata amaya nuwig, 10 nantu sujutaig epenim asauwai nuwigtu ijunmaush atsusui. Dukap nuwa idaisau ainawai najantanak, Najantai Yampan najankamujin iwainaktatus ditanak shiig awajin ainawai najanmauk, juna dutikatjai tiajui', junak Julia Atamnain aatus etsejui dita takasagmaujin. |                    |

| ¿Agagmaunmash tuwita takastinush?       |
|-----------------------------------------|
| ¿Agagmaush wajuk niimtinaita?           |
| ¿Waji género textual agagmauwaita?      |
| Agagmau ausag dusha iyashish wajukuita? |

<!-- image -->

<!-- image -->

<!-- image -->

## Augtai 2:

<!-- image -->

## Jujú pataetusa augtai tsen agakmau awa nujai takaku augku antukmi:

<!-- image -->

Takat 1:

Iniimau aikta: ¿Tuwaita propósito nuniashkush augmau anentai ujapamush?

Takat 2: Augtai daaji agatkamu tishipsam diista: aditukmau, subtitlulos , dakumjamu, wakan, tikich wegantu aidau,

nuniakum infiere takasta agagmaush wajinak etsegkati.

Takat 3: Baki bakichik akanja agakmau aina nuwi iniimau agakta.

Takat 4:

Ashí agagmau ausaum dusha inferencia aikamash wajina tawa.

Takat 5: Bakichik graficonum atak najanata etsegmau agagmum nuwiya antukmaujum nunikam titá wajiya pachisa agagmauwaita.

Takat 6. Awaksam diista takasum nunú dekapmamsam niimasta dekaskesh ausaum dusha antukumeash.

Takat 7: Ame yajai kajitdaisa chichaume nunú ausamujum chichakam ujakta: pataaim, jintinkagtin, tsanitaijum aidaukesh.

Yamai, yamai ausami reportaje takasmau Ecuadornumia nuwa najanin aidau pachisa.

<!-- image -->

Astrid Arellano.

9 diciembre 2022.

## Najanku kuwitamkami: kichwas nuwa aidauk peetai najantai aidaun takainawai jetemjukmi ikamia takatai aidau.

https://imgs.mongabay.com/wp-content/uploads/sites/25/2022/12/07203934/ Barrera-03782-1200x800.jpg

<!-- image -->

Awakkuna nuwa aidauk tumamainawai iik najanin ainaji nuwigtu ikamia takatai jetemjaji

Ecuador nugkanum 30 kichwa nuwa aidauk, kuntinun wakanin diis peetain najanin ainawai kubaiyai nuwigtu yakatai aidaujaishkam, juna najanawag chichaman akupenawai ikamia takatai amuekai jetemjukmi tusag.

Dukug Gladis Grefa apají ujakne pagkik nuwa najanemainai. Juka, kichwa pujutnumai, juka kuntin muuntai nunin asag senchijin inagkeatui ujumak aishmagkun dita nugken dekau aagtin  asamtai.  'Pagki  daajig mujan warmi tutai  juka  ikam  najanen  ainawai,  namaka uwetus', junak dukug Grefa tawai.

'Aishmag pujamunum  pataají dekapmamas  anuutawai-ishamkai tamaunum,  anik senchijin inagkeatkitatus jata tikich jatanum tsuwagtatus.

'Pagki  wakani  diisa  najanmauk,  jata  tepeamunum  nagkamsa,  awagki  anentaimji  kuntin COVID-19 achimajukesh amainai', junak dukug Grefa etsejui. 'Yachaks sabios kuwashat pataa aidaun yaigkajui jaamunum. Jata achimak senchi jauk maak wajusui, ditak jegaawajui kayujati tusa nuniak senchin sujusti tusa jakai tamaunum, nunú anentainum pagki wakani peetai najanauwaitji.

<!-- image -->

<!-- image -->

[

Dukug Gladis Grefa batsatkamu Atacapi tawa  nuwiyayai,  provincia  Napo,  juka awai Amazonia  Central  de  Ecuador tawa  nuwi.  Jujú bioemprendimiento , daajig Najanku kuwitamkami, juka najanamui ijunja takatai  Awakkuna nuwi-juka kichwa chichamnumag tawai 'najanin'-anentain apujui nuniak tawai takat emami nuwa najanin aina nujai  ijuntuja  peetai  kuntin  dakumka sujaku  kuwichik  achikmi  tamaunum, Gladis Grefa, 2006  nigki najantan nagkamauwai,  tuja  2018  ijumjauwai an dukap dukug ainaun nunik takatan papijin umigkauwai mijan 2019.

https://imgs.mongabay.com/wp-content/uploads/ sites/25/2022/12/07200743/00-Barrera-03739-1200x800.jpg

<!-- image -->

<!-- image -->

'Ajanum wegashkuik, iina ikamjin, tsawan yumi tepeamtaig,  awai  tsawan  agkan  pujamu  ajutkuig kuntinu wakani najanatan anentaimtugjai; nuwi nagkamas  Awakkuna  aidauk  yamaik  30  nuwa  shiig ijunja takatan najanawaju ainawai Superintendencia de Economía  Popular nuwigtu Solidaria (SEPS) tawa  nuna  najanau  antsag  an  nagkaemas  nuwa muuntsujut pachinainawai ijunja takatainum, ijunag takaun nawanji aidau; nunikmatai kuwashat najanji'.

Junik nagkamawajui, awakkuna juna najanainak kawaun, wampishkun, kugkuiman, wisutan, shampiun nuwigtu  dapin,  tikich  wegantu  aidaunashkam  dita nugken takainak. Bakichik najanmaujinak daajin aputuawai científico daajin, kuwashat daajin kichwa kuntinnau, aatus daaji kuntin wajukeawa nuna niimen.

'Juti  takatji  imanjig  juna  aujuinak  ditash  ikamia Amazonasnumia juki najantai megkaejai tamaunum puyatjumainnum duwi amuegu, numi dakamu, kuntin  ikamian  maawag  sujuinau  dutikam  yumain

<!-- image -->

## Yamajam chicham

## bioemprendimiento .

Junak aatus anentain nagkamauwai pujutnum senchimtikamu, jetemjuka yuwata tamau nuniashkuish iniimsa dekata tamaunum, juka nugka takasta tamaujai achitkawai ikamnumiajai takamain aya nujai numi dakaja sujumainchauwa nujai (PFNM) junak ikamian juwinawai.

amuegu: Takam nuwigtu yapajinu nuniak mekaegu.

megkaewai', aatus tawai Josefina Grefa, najanin Awakkuna. 'Duwi, juti puyatjamuk  anentai  egketuami  aents  aidau  juti  kuntinjin  kuwitamkatnume nuwigtu juti nugken peetai kuntinu wakanijai najankamun sujuinak'.

Adaptado de Arellano, A. (9 de diciembre 2022). Tejer para conservar: mujeres kichwas usan artesanías para promover la protección de la fauna amazónica. Mongabay. https://es.mongabay. com/2022/12/mujeres-kichwas-usan-artesanias-para-promover-la-proteccion-de-la-fauna-amazonica/

]

<!-- image -->

## Ausamu awaksa aneaku anentai jukimi

- 1
- Jujú betekmata:

¿Awakkunash wajina egawa?

## kichwa nuwa

¿Awakkunash wajuk najaneawa?

¿Tuu batsatkamunmaya mininawa?

- ¿Dukug Grefa tawa nuwish wajuk anentaime?' 'Awi, juti takataiji takaku aents aidau anentai ishintamjugmi ditash ikamia najantai aina nuna kuwitamkatnume nuniak iina nugkenash jetemjuktinme tau asa peetai Amazonianmaya kuntinu wakani najanka sujaji' ¿Amesh dekaske tamek? Ausamujum ame dekamugmijai achimtikata ame pujutjumjai. 2
- Ausamujum chicham antukmaujai noticajai betek augmattsata takumesh, ¿Jujú tesakmaush wajuk betekmamainaitpa etsegmau dekas imanji jukim chicham noticiajai betek augmattsamua numamtiksam etsegkata takumesh? 3

| ¿Waji nagkaemakne?                   |
|--------------------------------------|
| ¿Jujú nagkaemakinish yaa pachinkaje? |
| ¿Tuwi nagkaemakne?                   |
| ¿Wajuti nagkaemakne?                 |
| ¿Wajuk nagkaemakne?                  |
| ¿Wagka nagkaenmakne?                 |

<!-- image -->

¿Yana agatjauwaita?

<!-- image -->

<!-- image -->

- ¿Arakkuna augmatmaujin ausajash wajuk dekapsajiawaki? ¿Juti batsatkamujijaish betek wantintsuak? 9
- Augtain agaja nunui 5 waji segamainaitpa nunú agagta, atak reportaje takak shiig wakesa diimainun dutikati tusa chicham segattaji aujin wakekatnume tusa. 10
- Agagmau ausam nagkankum, ejeesam anentaimkum aikta: ¿Adaitukmaujinash wagka juwawa 'Najanku kuwitamkami: kichwa nuwa najanin aidau jetemjuinawai Amazonia ikamjinian jukiag takainau asag imagninak ayamjukagmi tusag chichamjuinawai? Aikmaujum anentai juukam etsegkata yaunchuk ausamujum antukmaushkam. 11

¡Yajautsui, patatkau agagmau ausaji! Yamai, takat umiktin ukukmauwa nunú umikta.

<!-- image -->

- Anemtaimjata jujú agagmau ausam tumainaitam nunú. Duwi, anentaimsata makeashit wajuk agagmauwaita nuwigtu takastinji shiig tishipsam diista wakesaiyash augmainait. Dutika idaikum jimag anentai apusata wajina dutikati tumainaitpa. 12

<!-- image -->

## Ijuntsa agagmi:

Yamai, bakichik catálogo virtual najanami juti batsatkamujin peetai najanmau etsegkatin. ¿Jutí batsatkamujin najantai etsegkatasa catálogo virtual najanata takumesh waji aputumainaitpa? Jujú catálogo virtual najanata tamaunmash waji aputumainaitpa nunú agakta.

Eme anentajame, ashimkaji augku pataetusa ausatin 2. Unuimaki emamami.

<!-- image -->

## Ausamu achimtikami

<!-- image -->

<!-- image -->

## ¿Ausag dusha wajuk antukji?

¡Jutik iik aujin ainaji! Pataetusa augtai shiig tishipsa diyaku anenntaimsami.

1. ¿Jimag agagmauwa dusha wajina tujamtasaya agagmauwaita?
2. ¿Agagmaush diisa takasmaujaish kajittsa diimainkait?
3. Iniimsa nuwigtu artículo ausan antukta takunush wajuk takamainaitja nunash anentaimjajak?
1. ¿Augtai augkunush antajak nunash wainmamkajak?
2. ¿Utujimaush ajuttsaek?
3. ¿Wajuk epegtumaja? ¿Yainkatajum tusanush segamjak?
1. ¿Umiktinun takaknush umikjak?
2. ¿Wajuk augmauk yainkae unuimamunash?

<!-- image -->

## Unuimagmau dekapmamki emami

Iik dekapmamji unuimagmaush kuwejiash tusa, pegkegjuk puyatjusa niimamjai nuwigtu takamainush juti unuimamu iwagmainush atsuash. Juka yaimpaktatui wajupa kuwaekaik unuimatnumash wegaji nuwigtush wajuk umintsattaji unuimagtasaish.

<!-- image -->

<!-- image -->

<!-- image -->

| Dekapmamku iniimsatin                                                                                                  | Jeganjai   | Kuwaejai   | ¿Kakanjak unuimatnash?   |
|------------------------------------------------------------------------------------------------------------------------|------------|------------|--------------------------|
| Mamikia iwayajak chicham dewamain aunash, juka pachimka agagmau amainai.                                               |            |            |                          |
| Etsegmau agagmaunash ekesnush anentainash apusajak ashí agagmau ausa antuknush antsanuk tikich anentaiyai agakmaunash. |            |            |                          |
| Awagkinush anentaimjajak niimen nuwigtu takastin augagmaun ausanush.                                                   |            |            |                          |
| Chicham agagmaunash dekapmamsajak, dekas agagmauwashit, shiig agagmauwashit, wagkag agagmaukita.                       |            |            |                          |
| Etsegkajak aujin wakejus diismaunash nii batsatmaunum agagmaunash.                                                     |            |            |                          |

<!-- image -->

¡Eme anentajame juti kuwaeka wegamunum; ¡waji takakuiya utujimaush dakuemainaita nunú iwagmainai! Jumamtin, iniimau aikmau awaksa anentaimsa diismi: ¿Unuimamugnash wajuk iwagkina emamainaitja? Jujú aikmauk takamunum apugmainai. ¡Ehe, dutikmainai!

<!-- image -->

1 Umiktin

6

Apachi, ikama muunji asamin ¡Jegan jegamkatasan segajame!

<!-- image -->

<!-- image -->

<!-- image -->

## Dakumjamu diisa chichasagmi

- Pataajai shiig batsamsatag takuik nugka tajaemainchau egamainai, ¿nugka yumpunmainchau batsamainush wajuk mamiknawa?, ¿batsatkamugminish jega jegamtan nagkamawagtasash anenjuawag takachajawash?
- ¿Jegan apujainakush etsa minitaijin mamikis apugchajawash?
- Amazonianum jega jegamkuish wajuk ikama muunjish kuwitamkapaki?
- Ikamia jega jegamkamush yakat jega jegamkamujaish betekash ain?

## ¿Wajuk batsatmaunum nagkamji?

Jutii batsatkamujin ikamak, jéga jegamau nagkamami tusa chichasji, nuniaku ikama muunji segáji, nunú segá pempenku numi tsupigji jéga jagamku atsumaku takastin aidau. Nuwigtu, ikama muunji eme anentsa anen dakumjukji utugchat atsau ikamia juki takastin asa.  Jutiksaik, jéga apusatnush shiig anentaimsa mamikia apusamu amainai. Jujú takat dekamuk apachjui dekamujin ukugtamkimui nunin asamtai shiig kuwitamainai. Awi, ayamtainum nagkamsa anentai apusaji atsumaku jegamku takastasaish wajuk kuwitamku takamainaita nunú pachisa agakmau ausattaji nuniaku bakichik historieta najanattaji batsatkamunmaya pataa aidau nuwigtu tsakat minína nunú anentai susatasa iina apachji unuimatan ukugtamkimua nunú uyumatki takaki emami tusa numi jegamku takatai aidaun ditash atak atsumak takasagtin asamtai, juka ijuntuja uyumakta jetemjunui.

<!-- image -->

## ¿Jujú takastinumash waji unuimagtatji?

Umiktin 6 takamunum shiig kaunaugme. ¡Tsawantai agagmau augku antaji nuniaku anentai pegkeg juwaiji!

<!-- image -->

<!-- image -->

Ausattaku umintsami

Jujú umiktinumag unuimagtatji:

- Iwayattaji etsegmau yajupea etsegmau nuniashkush anentai dewamainun itau jujú agakmauk iyashig kanaja batsamtatui.
- Agakmauk anentai apusa antuktatji etsegmauji iman aidau wainkatasa antuktatji tikich agakmaunmaya tikich anentai apusa agakmau aigkishkam.
- Awaksa anentaimsa diistatji wajuk nimtina ainawa nuwigtu waji pachisa agakmauwaita.
- Dekapmamsattaji chichamuji, dekas etsegmauji, agagmaush wajukuita, nuwigtush wajina tujamua.
- Etsegkattaji waji anentaina susae agakmau augmaunmash nii dekamujin diismash nuwigtush jusha tuwi agagmauwaita.

## Augtai 1:

<!-- image -->

- Diismi agakmauji, junin adaitukmauji, dakumjukmauji, wajukui agagmauwaita, nuwigtu tikichish amainai. Dutika, ijunja jintinjamin yaimpakmatai, chichaji jujú iniimau ainaujai nuniaku juti takatai dekamu awgki adeagmi. 1

<!-- image -->

<!-- image -->

## Awajun jéga jegamku duka takatai ayamu

Batsatkamunmag duka jegamtai aina nunak eme anentus tsawantai kuwitamas takau  ainawai  ikama  tsukintin  batsamin  aidau.  Jujú  takatai  aina  nunak  waujus  takasta tuwinakushkam  takau  ainawai,  jegan  jegamkatatus,  yutain  jukiagtatus,  peetai  aidaun takasagtatus nuwigtu tikich takatai aidaun najanainak, antsag tsuwamatain najanainak, ajak ukattain najanainakushkam, makin takastinun najanainak, nugkutai najanainak, antsag tikich takatai aidaun najanainakushkam. Jegamku takatai aidauk ajantusa juki takamainai dutikashmak ikama muunji atak atsumaku takastasa segam kakajus sukagtumaitsui.

Aents aidauk jujú, wegantu takatai aina nunak dekas imatikas puyatjukag takau ainawai, ditak ikaman senchimtikin ainawai ikam kuwitamaunum, ditakek nugkanash semchimtikmaitsui.

## Sake iyashi akanjamu nuwigtush wajinma atsumtaita

Iju: junak aents, kuntin aidau yuu ainawai.

Yagkuji: ajak ukattai, japimuk, wee aina nuna najanin ainawai.

Duka: jeyamku takanui, kubai, kuntinush yuuwai, makin takastin najantai, tsuwamatai, peetai najanku, jakitai.

Jigkaji: umutai najantai, yutai, ajak ukattai, duwap iwagtai, alcohol, tsuwamatai, japimuk, aceite imajin takataiyai.

Numiji: jegamku jutai, celulosa, numiji jii keektin ajiamu, dukuch yutai, tsuwamatai, wee imajin sukagtawai.

Kagkape: Tsuwamatai, atsumaku najantain sukagtawai.

Batsatkamunmag depetkashmin yujaka wegamunum kuwitamtsuk duka jéga jegamtai tsukintin ayau juwakjish wainka wasugji, ikam batsatutish jutikaji nuwigtu namaka uwet batsatuinawai ditak  yupichu  waji  sujutainum  pachitkau  batsatui  juka  yaakat  muunta  duka  wainak  dita wakegamunash  tsuwapainawai  nunin  asag  duka  atsumaku  takatainash  wainak  juukag

wasujainawai.  Jujú  jegamku  takatai  aina  nunak  kuwashat waitkainawai numin tsupig sujin aina nunú nuwigtu palmas aceiteran takau  aina  dushakam,  junak  tagkun  kuwitamin aina dushakam  imatiksag atsumin ainawai, yamaikish yaakat  ikam  batsamin  ainau  nuwigtu  yaakat  muunum batsamin aidaushkam imatiksag takainawai.

## Awajun jega yaunchuk jegamtai

Ikamia aents aidauk dukajai jegamtain unuimatkau ainawai ikamia  aidaun  juki  takatan,  ditak  apachnumia  jegamtai aidaunak  ikamkag  takachu  ainawai  ditak  ima  ikamianak jukiag takau ainawai tujash ikamnak kuwitamainak. Jujú  jegamtai  aidaunak  ima  ikamia  aents  aidauk  takau ainawai  ditá  unuimagmauji  asamtai,  nunin  asag  ditak unuimagmaujinak kajimatmainchau ainawai.

Ikamia aents aidauk ikam batsamtan unuimatjau ainwai: seekin,  chupitnun,  nuwigtu  yumi  yutamunum  batsamin asag, jujú utugchat aina nunak ditak epegtumin ainawai dita  baki  bakichik  jegan  jegamainak,  pagka  jegan,  jega tejiamun jegamainak. Tuja ikamia yumi ututainum batsatainauk jeganak numi sutamak tsupika ajiamunum ekeniag  jegamin  ainawai,  jimag  pagae  yakí  takuimu tanish atsuju, juka jegak ikamia jukí jegamkamui. Inagka yutaik nunú jeganmag  awai  dutika tesamui, tujash bakichik jeganmag awai.

<!-- image -->

## Aneaku ataa…

Yamaik ausattaji agagmau género discursivo tawa nunú juka agagmauk chicham etsegmaun ujajatui juka bakichik agagmauwai ujumak chichamai, nagkaemakiun niimen diis shiig papaja etsejak. Jujú agagmauk jutik iyashi awai: adaitukmau, nagkamau, emamu, nagkanmau.

<!-- image -->

[

Brañas, M. (2015). Jéga Amazonianum duka juki yaunchuk jegamtai. Aatus tawai Instituto de Investigaciones de la Amazonía Peruana.

## Yamajam chicham

achitjau. Yantamen achitjau awa nuna tawai.

yujamu. Aents yujaka wegamun dekapag emak aujtin, tujash junak dukap tsawan wegak dekapawai.

tutijamin. Umiachu nuniashkush tutitjan apuju umikmi antugdaikami timau aig.

yagkug. Juka ajaknum pachiashmau yagkug jiinui.

dekapasa takashmau. Ikamia dekapasa juki tkashamau.

[

<!-- image -->

<!-- image -->

## Ausamu awaksa aneaku anentai jukimi

<!-- image -->

Takat umimain ukuna duka papigmin agajam umikta.

- ¿Amazonianum bakichik duka jegamtai juwakmataish wajukmainkita? Agagmau ausamunum, Dutikattakmek, tishipja diista, árbol de problemas betek emakum. Dutikam apusata 6 wajuk takakuiya jusha epegmainaita, ausaum nuwish nuniashkumesh ame dekamugminish, juka agagtatme yujagnum. 1

## Árbol de problemas

<!-- image -->

- Ame ausaum nuwiya 5 anentai susata takumesh tuwa tumainaitpa, ¿Tuki ainta? 2

1.

2.

3.

4.

5.

Numiji:

utugchata imanji

Kagkape:

utugchatan itau causas de problemas

Kanawe:

efectos

- 3 ¿Awajun aidaush duka jegamtai aina nunash tikichnumash wajinmag takajawa?
- 4 Augtai jujú fragmento agakmaunum:

'Batsatkamu depetkashmin yujaka wegamunum kuwitamtsuk duka jegamtai tsukintin ayau juwaaku utsaji jutiksaik, batsatkamu ikamash jutikaji juka ditak namaka uwet batsatuinawai ditak yupichu waji sujutainum pachitkau batsatui juka yakat muunta duka wainak dita wakegamunash tsuwapainawai nunin asag duka atsumaku takatainash wainak juukag wasujuinawai. Jujú jegamku takatai aina nunak kuwashat waitkainawai numin tsupig sujin aina nunú nuwigtu palmas aceiteran takau aina dushakam, junak tagkun kuwitamin aina dushakam imatiksag atsumin ainawai yamaikish yakat ikam batsamin ainau nuwigtu yakat muunnum batsamin aidaushkam imatiksag takainawai'.

Jujú iniimau aikta:

¿Ikamia numi aina dusha waji utugchatna itainawa?

¿Amesh wajintu anentai apugme junin nagkaema nuwish?

- 5 Pataimin nuwigtu batsatkamugmin anentai jukimunmash, ¿Aminish jujú ausaum nuwish waji anentaina amawa? Jujú augtaik agagmauwai 2015 mijan ai, ¿junin utugchat nagkaemaush yapajinaek? ¿Jusha utugchatash wagka junisagkesh au tame?

## Dekaukum jusha…

Jega jegamtaik kampatum duka wai: kampana, pumpuna nuwigtu chapi. Juwiyag dekaskek dukap mijan pujuk jujú ainawai: kampanak nuwigtu chapi juna jegamkatajum tusa tukagtin agme. Jega shiig jegamkamuk pujumainai 20 mijan mamutsuk.

¡Yajautsui, Amazonianum jutika jegamtan jegamin asagmatai shiig aneamuk ajutui!

<!-- image -->

<!-- image -->

Ausattaku umintsami

## Augtai 2:

<!-- image -->

Ausatin adaitukmaujin nagkamsa ijuntsa ausattag nuwi, chichasagmi nuniaku betekmami jujú organizadornum tuna segapine etsegkatnunash:

<!-- image -->

<!-- image -->

Jitusa ausami

<!-- image -->

Yamai, agagmau 2 ausattaji juka tikich nugkamanmaya pujutan augmatui. ¡Pegkejai tikichnumia pujut unuimamushi!

<!-- image -->

Agagmau auki wegaku, baki bakichik akanja agagmau aina nunú dekapatai agatja emamainai dutiksaik chicham dekas iman etegja tsentsakmi baki bakishkinu. Jutikamuk dekas atsumamu atatui takastinji wainkatag tamaunum. Nuwigtu subtemas tawa dushakam jujú agagmaunum takanu asamtai.

## Jujú shapono (shabono): yanomamis tawa nuna jee tuwaka batsamtaijiyai

Yanomamis jega jegamtaijig, awai shapono (Shabono) juka ijuntsa dita chichamen chichatai ainawai.

Yanomamis  aents  aidauk  egamak  nuwigtu  ajakmau ainawai  ditak  tikich  aents  ainaujaig  yama  igkunikajui junak etsejui Instituto socioambiental (ISA) , juka aents ijuntsa takatain najanau ainawai jujú Brasil nugka ikamji  kuwashat  ayamuji  socioambiental  tawa  nunú ayamjukmi tamaunum.

<!-- image -->

Amazonia nugkanum 180 inia aents batsatu, yanomamis aents aidauk tikich inia aents aidaujaig ijukauk batsamsauwai siglo XX . Brasil nugkanum tuja yanomamis aents tikich aents aidaujai igkunikagmauk asauwai mijan 1910 nuwigtu 1940.

Yanomamis aents aidauk inia aents aidaunum pachitkawai ditak batsatui nugka Amazonas nuwigtu batsatui nugka  juti  yantamen  batsatujai  nugka  Brasil;  juka  inia batsata  nuna  jimaitukjiyai,  juka  censo  inia  aents  aidau batsamsauwai mijan 1992, juka venezolano nugkeg awai.

## Aneaku ami…

Yamai, ausami género discurso artículo informativo tutaiya nunú, juka género textual tutayai juka ujumak chichamai takastinun tawai, nagkaemakiun nuniashkush atinun niimesh wajukukita nuna mamikis etsegtak: Jujú agagmauwa nuna iyashig juwai: adaitukmau, nagkamau, emamu nuwigtu inagmamu.

<!-- image -->

## Yamajam chicham

ijutkau. Juka ijunja batsamtanum ijutka nuna tawai.

emesamu. Que no tiene alteración. Amesamuji atsuja nunu.

socioambiental. Juka juna taku tawai nuniashkushecológicos, (nuniashkush tumainai sistemas socio-ambientales ) juka chichamak takat pachisa taji jusha wajuk achitjawa aents aidaush ikamjaish.

<!-- image -->

[

Yanomami jega

<!-- image -->

Yanomami jéga aidauk  shiig  jegamjamu  ainawai  utugchatan  epegkeawai  junak kajimatmain  dekapenatsui  tsetseknumash  sekinmash  shiig  batsatu  asag  juna jegamtanak initik aents nagkamas jikiu ainawai.

Jegak  agkaankan  jegamkamu  ajakui,  jujú  jega  juna  agajin  ashi  takatai  aidaun takasajui,  juwai  pujutan  pimpiakuji  shapono;  niyai  juka  ujanui,  ashí  ayampawag diinawai nuwigtushkam niyaig ayantai.

Jegá esantinak wajupa aentsuk batsamsati nuna diis jegamainawai batsatkamunum juka  yapajinui  bachi  bachik  asa  tumainai  esantig  20  nuniashkush  50  ajumainai. Yanomami  takasajui  utugchatan  jega  jegamaun  takainak  juna  yaunchuk  jéga jegamaun shapono takuiniagtatus.  Dita  nagkamchak  ajakmaujinak  megkaegainawai ditash  tsakagta  tamaujin  tujash  emesamui  yamai  pujuta  nuwishkam.  Yamai Shaponok utugchatji epegtamuk jega jegamujinak yapajiatsui.

Shapono  tawa  duka  ujumak  mijan  pujuwai,  pujumainai  jimag  mijan,  duka jegaamunum yumi yutamu kagkaewai nuwigtu baseshkam emeseawai. Shapono yamagmak nuwig jegamnawai yaunchuk jega apea ajapa nuniashkuish, jegamnawai batsatkamu tikijuch amaunum.

El Shapono (Shabono): Vivienda Colectiva de los Yanomami. (2016, agosto 17). Arquitectura. https://arquitecturayempresa.es/noticia/el-shapono-shabono-vivienda-colectiva-de-los-yanomami https://arquitecturayempresa.es/sites/default/files/content/ vivienda\_yanomami1.jpg

<!-- image -->

]

<!-- image -->

## Ausamu awaksa aneaku anentai jukimi

Takat ukuna duka papigmin agajam takasta.

- Jujú agagmau ausag nuna tikich chichaman pachikaja nunash wagka banderanash yantamen aputusaja wagka dutikawaje. 1
- Agagmau fragmento akankamua nuwi: 'Yanomamik jegan jagamin ainawai, ajuinawai (shapono) juka antumainai ijunja agkagkag batsamtai'. 2
- a. ¿Ijunja batsamtai agkaju taji dusha wagka taji nuwigtush Yanomami aents aidaujaish waji pujutak awa?
- b. ¿Ame batsamtaigmin jega jegamaujaish betekak wainam?
- ¿Shapono jegamkamush wajupa mijanak pujuinta? 3
- ¿Shapono jegamkamu mamugmatiash utugnawa? 4
- ¿Juna agajush waji anentaiya wakan dakumjamunash agagmaunmash aputuse? ¿Amesh junash dutikatjai timaujinash umiku tamek? Anentaimsata segapainawai kampatum chicham ujakta jusha wajuk iwagmainkita, ¿tuki ainta? 5
- ¿Yanomami jegamainamu dekamash wajupa shijash aneasume? ¿Yanomami inia aents aina dusha wajuk niimtin ainawa ditak jegan jegamin atinme tusa yumijamukait? 6
- ¿Diisa takastasa agagmau egaka takasmag dusha kajimattsuk takamainait? ¿Etsegmaun dekatnume tusa agagmau diis inagkeatkig nujaigkik takamainait? Agagmau ausamag nuwi nagkamsam anentaimaujum apusata. 7

| Adaitukmau   | Shapono: Yanomamis jee ijunja batsamtai   | Shapono: Yanomamis jee ijunja batsamtai   |
|--------------|-------------------------------------------|-------------------------------------------|
| Akankamu     | Chicham iman aidau                        | ¿Wajina tawa?                             |
| 1            |                                           |                                           |
| 2            |                                           |                                           |
| 3            |                                           |                                           |
| 4            |                                           |                                           |
| 5            |                                           |                                           |
| 6            |                                           |                                           |

<!-- image -->

<!-- image -->

¿Yanomamis aidaush waji anentaiyaik jega shapono jegamtanash?

<!-- image -->

## Ijuntsa agagmi:

- Yamaik, jintinkagtin yaimpakmatai guión historieta agamainuk anentaik juugji; jutika diisa iwagmainai.
- Mamikiami batsatkamu bakichik mural públiconum apachi chichataijin redes sociales tutaiya nuwi namput atsame internet ajutjamkuig.

<!-- image -->

<!-- image -->

## Agagmau achimtikjami

- Agagmau ausau asa, ejeemi betekji nuwigtu yapajinu juna chichaman etseja nujai. Nunin asamtai, jujú organizador gráfico tutaya juwi betekmata: 1

<!-- image -->

<!-- image -->

## ¿Ausag dusha wajuk antukji?

Emamunum, awaksa anentaimsa takaki emami iinuk jujú augku takatainum. Juka shiig pegkejai aika augku unuimatmainai dekas iik puyatjusa aujin atasa, utujimchau jintashkam iik emau utujimtsuk nuniaku agakmau augku tikich niimtin agagmau akuish ejeetatji, nuniaku unuimatjattaji iina pujutjig.

¿Umiktin takaku ejentami tamaunamash jeganjik? ¿Wajuk takaki emamuk yainkati

Juti augmau dekapmamau

¿Jimag augtai agagmauwa nuwish antujik? ¿Dekas mamikiajik wajuk takastatji iniimsa agagmau nuwigtu artículo agagmaunmash?

Juti ausatin umiamu

¿Agukuish antukaiyash emamag dusha wainmamkamji? ¿Utujimaush amaka?

Augmau awaksa emamuk dekas imanai augku shiig utujimkas emamunum jujú competencia Lee diversos tipos de textos jujú takakuik jegantatji unuimamushkam nuwigtu iina pujutjish iwajattaji.

## Unuimagmau dekapmamki emami

Iik dekapmamji unuimagmaush kuwaejiash pegkejush nuwigtu takamainush juti unuimamu iwagmainush atsuash. Juka yaimpaktatui wajupa kuwaekaik unuimatnumash wajupa tikijuk pujaji dushakam dekami.

<!-- image -->

<!-- image -->

<!-- image -->

| Dekapmamku iniimsatin                                                                                                  | Jeganjai   | Kuwaejai   | ¿Kakanjak unuimatnash?   |
|------------------------------------------------------------------------------------------------------------------------|------------|------------|--------------------------|
| Mamikia iwayajak chicham dewamain aunash, juka pachimka agagmau amainai.                                               |            |            |                          |
| Etsegmau agagmaunash ekesnush anentainash apusajak ashí agagmau ausa antuknush antsanuk tikich anentaiyai agakmaunash. |            |            |                          |
| Awagkinush anentaimjajak niimen nuwigtu takastin augagmaun ausanush.                                                   |            |            |                          |
| Chicham agagmaunash dekapmamsajak, dekas agagmauwashit, shiig agagmauwashit, wagkag agagmaukita.                       |            |            |                          |
| Etsegkajak aujin wakejus diismaunash nii batsatmaunum agagmaunash.                                                     |            |            |                          |

<!-- image -->

¡Eme anentajame juti kuwaeka wegamunum; ¡nunin aig, waji takakuiya utujimaush dakuemainaita nunú iwagmainai! Jumamtin, iniimau aikmau awaksa anentaimsami: ¿Wii unuimagmaugnash wajuk iwagmainaitaj? Jujú aikmauk takamunum apugmainai. ¡Ehe, dutikmainai!

<!-- image -->

## CARTA DEMOCRÁTICA INTERAMERICANA

<!-- image -->

<!-- image -->

<!-- image -->