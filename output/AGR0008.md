<!-- image -->

## Mina wakesa augtaig 2015

<!-- image -->

<!-- image -->

awajún

<!-- image -->

<!-- image -->

## Papii augnu:

Libro 'Mina wakesa augtaig 2015' tabauwa duka aminui.  Juju  libronmak  yaunchuk  nagkamsa  (20112014)  chicham  agaja  jikbau  aina  nunuiya  chicham agakbau pegkeg aidau eteja jukimui. Juju libro agagkbauwa nunuig igkugtatme '¿Kuntin aidaush wajuk  yujau  ainawa?',  'Pijun',  'Chigki  nawe aidau', 'Yacuruna', 'Yagkug shiig muun wamak jau',  'Yawa  wajinak  aikiawa  nunu';  juju  chicham agakbauwa nunuig awai mujanmaya augmatbau jukimu nuwigtu ii batsatkamunmaya augmatbau aidau jukimu; ii wegantuti dekamu aidau nuwigtu tikish  nugkanmaya  dekamu  aidaushkam;  agagkbau ainawai historietanum, infografianum, noticianum, descripcionnum antsag augmatbaunmashkam (cuento), etc.

Antsag, baki bakichik agagkbauwa duka takastin umigkamu minawai, ame jeemin umiktin aniashkumesh ame papi autaigmin umiktin.

Juju chicham agakbau 'Mina wakesa augtaig 2015' tawa nunak wakesayap ausattawa tajai.

Yabaik aimui.

<!-- image -->

<!-- image -->

¿Amesh dekaukum kuntin aidau makimakichik yujau aina dusha?

## ¿Kuntin aidaush wajuk yujau ainawa?

Kuntin aidauk bete betekak yujau ainatsui. Yabai iwaintuktatjame dekata:

## Yuminmaya aidau.

-  Apupu, trucha, pani nuwigtu tikich namak aidau yuminum yujau ainawai nayapin wiyantuk.
-  Awai  kuntin  tupikain  aidau,  duka  llama,  katip,  japayua  ainawai,  nuwigtu  tikich  aidaushkam. Antsag awai tikich kuntin tseken aidaushkam duka takash, wapujush ainawai. Tujash awai tikich kuntin yakum wegantu duka wekaetanash wekaenai nuwigtu tseketnash tsekenai. Antsag awai tikich kuntin aidau japinas nugka yujau, duka nampich, dapi wegantui.

<!-- image -->

<!-- image -->

## Dasenmaya aidau.

-  Awai kuntin nanamin aidau duka ukukui, condor, wampishuk ainawai. Juju kuntin aidauk yujau ainawai nanaak dasenum.

<!-- image -->

<!-- image -->

1. Chicham agagbau ausaum  nuwi tujamui kuntin aidauk bete betekak yujau ainatsui tusa. Agagta wajuk yujau ainawa nunu:
2. Japinas yujau aidau.

Aikta:

2.

Agagbaush, ¿Condorash wajinma wampishkujaish betekai tumainaita?

3. Inimsata:
2. Agagta juju kuntin aidaush wajuk yujau ainawa, kukag, yuminum dasenum yujau aina nunu. a
3. ¿Amesh dekamek waji kuntinua wekainaita, yukumnaita nuwigtu nanamnaita? Juwi agagta: b

<!-- image -->

ijunnak  awajún  aents  aidauk  umpuu  ajaku  ainawai  jiista jiistamainak,    ima  jikatus  nijamchin  umuinak.  Juju  umputaik najanamui japa ukunchi kagkajinia. Juju pijunnak umpuu ainawai aishmag muun aidauk, uchi aidauk umpuu ajakchau ainawai. P

Uchi  aidaunak  pijunnak  sujitu  ajaku  ainawai  umpuajai  tusa. Nunak  umpuagtakama  shiig  umpuacham  japa  jakauwa  nuna wakanin jujuki tabaunum. Nunak uchi eke waimakchau asamtai japa  wakani  jujuki  tabaunum.  Nuniau  asamtai  uchik pijunnak umpuu ajakchauwai.

<!-- image -->

4

Jaasta. Pijunak ashi aentstik umpubaitsui

<!-- image -->

1.

2.

3.

## Agagta aagka ukukbaunum:

¿Awajún aidaush pijuna najanatasash tuwiyana ukunchnash juu wajaku ainawa?

PIJUN

¿Juju agagbaush wajina jikattsash augmatua?

- Japanash yaa aidauk maumainaita nuna pachis. a
- Pijunnash yaa aidauk umpuumainaita nuna pachis. b
- Pijunnash yaa aidauk najanmainaita nuna pachis. ch
- Apachum nuniachkumesh muun aidau iniasta dekainatsuash tikich umpuutai wegantu najantanash. Duti kam inimsam agagta agka ukukbaunum wajuk najantaita:

Umputai tikich wegantu najanbau

¿Uchi aidaush wagka pijunnash umpuu ajakchau ainawa?

<!-- image -->

## Chigki nawe aidau

Ashi kuntin aina duka naween yujau ainawai, naween achin ainawai, antsag naween achikash yuu ainawai, tujash chigki weganta nunui wantinui betekmamtinchau aidau. Naween betekmamtinchau ainawai dita nugkanum, yuminum, numinum yujau aina nujaig. Jujuig ujapaktatui ima kampatumak chigki weganta nuna:

## Chigki numinum

peemak wekaenu nanchikig naween ajawai, numinum peemka wamunum yain. Juju chigki aina duka ipak usumat tsajam nawe ajuinawai, jimag eemak au nuwigtu jimag ukunum. Juka chigkik  'tatashmai'.

<!-- image -->

<!-- image -->

## Chigki yuminum

wekaenuk tsajam nawe aidauk apanijui, yuminum wekaeyin asa. Juju chigki aina duka ipak usumat tsajam nawe ajawai, ashi eem niimkau. Juna chigki daajig  'paat' tutaiyai.

## Chigki pishakan,

kuntinun achika yuu aina nuna nawee nanchikig muun punuaku ainawai, kakajus kupinmainchau, yumainjin achik nanak wegak shiig emetua jutai asa. Juju chigki aina duka ipak usumat tsajam nawe ajawai, kampatum eemak au nuwigtu bakichik ukunum. Juna chigki daajig  'ukukui' tutaiyai.

<!-- image -->

<!-- image -->

1.

2.

3.

## Agagbaunmash, ¿wajinma betekchauwaita chigki numinum peemak yujau aina nunu chigki kuntinu yuu aina nujaish?

|                             | Chigki numinum peemak wekaeyin   | Chigki kuntinun achika yuu   |
|-----------------------------|----------------------------------|------------------------------|
| ¿Naweesh wajukuita?         |                                  |                              |
| ¿wajinma nawenash atsumawa? |                                  |                              |

## Tsentsakam apatkata chicham agagbauwa nunu chigki dakumkamu aina nunu diisam

Chigki namaka yukuak wekaenu nawee.

Chigki kuntinun achika yuu nawee.

Chigki numinum peemak wekaenu nawee.

## ¿Agagbaush wajina jikattsash augmatua?

Chigki aidau wajuk maash yuwaita nuna, nuwigtu wajuk yukumnuk ainawa nuna pachis.

Baki bakichik chigki aina nunu nanapen wajinmak takajawa nuna pachis.

<!-- image -->

<!-- image -->

<!-- image -->

Baki bakichik chigki aina nunu naweenash wajinmak atsumakug takajawa nuna pachis.

¿Dekaukum yacuruna yumi dukuji tawa dusha?

<!-- image -->

## Yacuruna

Bakichik  tsawantai,  datsa  Nima  namakaa  agseamak pujau.  Agseamak pujukma wainkau yacuruna uchijin. Nunik juki jeen iwak jega satkajin yumi bachik aunum shiig kuwitamas apusau yacurunan. Nuwi nagkamas yakurunak  nunui  pujau.  Tsawan  wegak  yacuruna muunpau antsag kucha nii pujamushkam muun wegau. Yacuruna buchittaig jega aidaushkam buchituidau. Nunitai Nima puyatau batsatkamun umuchiak ishamain awagmatai. Batsatkamunum batsatuk puyatuidau.

Bakichik kashi yacuruna Niman kajanum tiu: 'puyatkaipa  amek  mina  apajuitme  utugkashtatjame kuwitamkattajame.  Wait  aneasam  kucha  muunnum jujukta nunui pujustajai.' Aatus tiu.

Shintag  datsa  Nimashkam  yacuruna  tibaunak  imatiksag umiku nuniak jukiu kucha tikiju abaunum.

Nuwi nagkamas Niman kajanum wantintau yacuruna. Yacuruna ujau Niman tuwi  agsean  ajuak  namakan  maumainaita  nuna.  Wainkattak  wainaidau yacuruna shiig wamkes jini akaegun batsatkamunmya muun aidau namakan kashi mak yujakma.

Tsawan dukap wegamunum Nima jakau. Nuwi nagkamas atakesh yacuruna jinunak wainkachajui.

Jehe,  pagki muun wajaknujai betekai.

<!-- image -->

## Takastin

<!-- image -->

<!-- image -->

0

## Yagkug shiig muun wamak jau

Awai  Yagkug  Muun  tabau  yagkuji  imatika  wainchatai.  ¿wagka imatika  wainchataiyaita  nunu  yagkujash?  Tres  metros  tsapawai nuwigtu 70 kilo jegauwai. Ashi nugka juig juju yagkuja nunuwai ima muunta duka.

Juju yagkuja duka país Indonesia tawa nunui ajuntai juwaku Sumatra tabaunum ainai. Tsapauwai ikamnum  etsa etsanbaunum  nuwigtu seepatin nugka shuwiknunum.

Juju  pegkejush  yagkuja  nunak  'yagkug jakau' tinu ainawai. Neje kauja mejemaina betek mejeau asamtai. Tsumain mejeamua nunui suwak kautnai, suwapek nii tsapamunum yainai.

40  mijan  juwak  ima  kampatuma  aniashkush ipak  usumta  nunak  yagkujinai.  Yagkujig kampatum tsawantak jiinnai.

<!-- image -->

Bakichik batsatkamunum yagkug 3 metro awai. Dekatag takumek juju chicham agagbauwa nunu ausata.

<!-- image -->

1.

## Aikta:

- ¿Yagkug Muuntash wajupa tsawan pujumainaita? a
- ¿Wagka Yagkug Muunnash 'yagkug jakau' tinush ainawa? b
2. Yabai ausata juju uchi tawa nunu 'Yagkug Muun':

Wii diyamak yagkuja daajig 'yagkug jakau' tubaitsui. Jakauk pujutji atsau tunawai, juju yagkuja duka iwakui.

<!-- image -->

¿Juju uchi chicha dusha amesh dekas tawai  tamek? ¿wagka?

¿Dekaukum yagkun shiig wakesa Inca dijakbau Cantuta tawa dusha? Iniimsam  dekam papiigmin agagta.  Apa inimainaitme aniashkumesh  muun  aidau  inimainaitme.

3.

<!-- image -->

<!-- image -->

## Yawa wajinak aikiawa nunu

Juju kuntin aina duka kuwashat yaijatmainai.

<!-- image -->

## Ii batsatkamunum

Ii  batsatkamu wegaja nunuin yawa mantin weti tusa yawa tsakat aig jintintuinawai kuntinun dekapeg mejentuk ejeti tusa. Antsag ajak mucura yumijin yawa yuwamunum dakitua ayujin ainawai kugkuaun shiig dekapen ati tusa.

<!-- image -->

## Muja batsatkamunum

Juju  nugkanmak  yawaa  aidauk  uwijan  kuwitamin  ainawai. Yawa  dukujiya  nunu  uchijin  jintintui  uwig  kuwitabaun.  Yama nagkamsam utujimui. Tujash muun wegak senchi jiyak uwignak shiig kuwitamui kanak megkaemainun.

## Apashnum batsatkamunum

Apashnumak  yawak  jega  kuwitamui,  uchijaishkam  wasugkamnai. Antsag  niimchaun  wekaebaunum  yainti  tusa  jintintuamush  auwai. Antsag  yawa  aentsun  ejenushkam  auwai,  duka  policiajai  wekaeyin ainawai.

## Tikich nugkanum

Nugka Europa tawa nunui ayawai muja hielo, nunu mujanak Alpes tinu ainawai. Nunui batsamnai yawa muun aidau San Bernardo tabau. Yawa pegkeg aidau nuwigtu shiig senchi aidau.  Nunak  yawa  nuwi  kuwitama  nunu  jintintuamu ainawai aents hielonum yutuam tepaun dekapen ejematai aents yaigmi tusa.

<!-- image -->

<!-- image -->

<!-- image -->

1. Takat takastin

Chicham agagbaunmash, ¿wajina aikainawa yawa aidaush?

Ajanum uwijan kuwitamui.

Aentsun ejegu hielo yutuamun.

Mejentuk ejeyi kuntinu mau.

## Aimkata:

Mucuran suwinawai ii batsatkamunum.

¿wagka?

Ii batsatkamunum

San Bernardo Alpesnum

Muja batsatkamunum

3. ¿Chicham agagbaunmash wajina jikattsash augmatua?
2. a

Yawaa mejentuk kuntinun mamun.

- Yawa  perunumia nuwigtu tikich nunkanmaya aidaush wajukuk ainawa nuna. b
- Yawa aidau iina nugken nuwigtu tikich nugkanmash wajinmak yaimua nuna pachis. ch
- Jeeminish, ¿waji tikichish jintinme yawaimesh yainkati tusamesh?

2.

- 4.

¿Dekamek wajuk wantinkauwaita jii shipibo batsatkamunmash? Agagbauwa nunu ausam dekata.

## Jii shipibo batsatbaunum wantinkamu

aunchkek  shipibo  aidauk  jiinak  waina  ajakchau  ainawai. Jiinak ima Inkak aju ajaku ainawai. Y

Bakichik tsawantai inka nuwe yujumkan inajak jii ijus eketu. Inka nuwe ajau kawau pegkejush nuji esajam chujam wajakin. Kawau yapajak uchijai betek buutu nuwa pujamunum ayaumas pujus. Nunittaman  inka  nuwe  kajejuk  shitakiu.  'Ekemkam  pujusta, waitkagkantame' tusa tiu. Tima kawau wakemsemag weu, nunik pujus anentaimsau: 'dekas jii jukin yaja ajapatjai tusa'. Jii  nujiin juki nanak numi muun shihuahuaconum ekemsau. Nunittaman Inka  wainak  yumi  ipatkau  numi  wajamunum  mamikis.  Nuniai chuwag puju tau nunik kawau yaigta tau asa numinum nanape dakuek patamsau jiin yumi uchupjai tusa.

Nunik  kawau  chuwagjai  nanak  shipibo  batsatkamunum  jegak jiin ajuajag ukukiaju. Nuwi nagkamas jiik wantinkauwai shipibo batsatkamunmak.  Jii  kawau  nujin  apejuamu  asa  kawau  nujii punuakua  nunak  annai,  chuwagchakam  puju  ajaku  bukusea wajasui jii kayukbau asa.

<!-- image -->

<!-- image -->

1.

## Takastin

Chicham agagbau aina nunui agagta 'Dekas' dekaskea nuna tau, aniashkumesh agagta 'Wait' waita nuna tau.

Inka nuwe jiinum ijus eketu.

Inka aishmag kajek kawaun shitakiu.

Yaunchkek chuwagka ujeg puju ajaku.

## Aikta:

- ¿Inkash wajina aikauwaita kawau jii juki numinum ekemsamtaish? a
- ¿Kawau nujish wagka tuninaita? b

¿Chicham agagbaush wajina jikattsash augmatua? Sapagkeata dekasken aimu.

Inka nuwee kawaun wajuk waitkau ayi nuna.

Shipibo aidau batsatbaunum Kawau wajuk jiin jukiu ayi  nuna.

Chuwagkush yaunchkesh wajukuk ayi nuna.

4. Apa iniasta kuntin aidaush wajuk najaneaku ainawa nuna dekatsuash. Agagta papiigmin dutikam ausata kumpajum aidau antuidai amina papii autaigmin.

2.

3.

## Norte Oriental

¿Amesh fútbol wasugkamatasamesh zapatjumesh ukuimamainkaitam? Noticia agagbau ausam dekata nuwauch aidau zapatjin ukuimag wasugkamawagbau.

## Pucallpa, octubre 18 tin, 2014

Pucallpa: Yau, shipiba nuwauch aidai batsatkamu Caimitonmaya depetmakaje nuwaunuwauchik fútbol regional wasugkabaunum. Kakajus depetmamainchaun depetmakaje, nunak nuwauch pucallpanmaya apach aidaun depetkaje nuninak ditak wainkamu juwakaje regionnum.

Ajuma nuwi Caimitonmaya wasugkamnu apuji jukine copan. Shiig aneamunum aatus chichakmayi aents ijununum emtin.

Juju  fútbol  wasugkabauk  asae  Pucallpa  estadiojin.  Nuwauch  wasugkamin pucallpanmayash depetmakajat timaiji, 2 gool egkea wegau asamtai. Tujash, wasugkamin batsatkamunmaya caimitonmaya zapatjin nuwigtu mediasjin ukuimatan  magkamawagmayi. Nunitai dushikiagmayi aents  aidaushkam nuwigtu wasugkamin pucallpanmayashkam. Nunikag dawek wasugkamtan nagkamawagmayi.

'Ashi  ijuntuja  senchi  wasugkamku  depetmakji,  nuwauch  aidau  jutijai wasugkamawaja duka shiig wasugkamin ainawai. Dekasji  wajuk depetkajiki dushakam, zapat ukuimaja utugchak atsau weji  shiig  wasugkamaji.  Nunikta tau asa iik zapatik ukuimagmaji. Aantsajik  shiig  anentaji  ina jintinjamin  shiig  jintinjabau asamtai'

Wasugkamin caimitonmaya aidauk shiig aneasa igkuam asauwai nuninak jistamjuau ainawai.

<!-- image -->

<!-- image -->

1.

Chicham agagbau aina nunui agagta 'Dekas' dekaskea nuna tau, aniashkumesh agagta 'Wait' waita nuna tau.

Uchi nuwaush Caimintonmaya aidau futbolnum Pucallpanmayan depetkae 2 a 0.

Futbol wasugkabauk Pucallpa futboljin wasugkamnae.

Equipo Pucallpanmayag caimitowai.

2. Aikta:
2. ¿Ame anentaimsamash wagka zapatillanash ukuimakaje? a
3. ¿Juju chicham agagbauwa dusha tikish daji aputakuish wajuk tumainaita? . ¿Wagka dusha daajish aputumainaitme? b

## Chicham etsegbauwa nuna jimag uchi ausag tuinawai:

<!-- image -->

Wii anentaimsamak uchi nuwauch Caimitonmayak ganawaje zapatillan ukuimakag shiig wasugkamaidau asag.

¿Tuuwa dekashkesh chichau tame?, ¿wagka?

<!-- image -->

3.

Wii anentaimsamak pelota wasugkamkuik zapatillajai wasugkamainai dawenum besejaig tusa.

<!-- image -->

4.

5.

Waji aidau nagkaemakiu aina nunu shiig emamkesam dekapatai batsatkata tuwita 1, tuwita 2, tuwita 3, tuwita 4, shiig pachimtsuk diisam dekapatai agagta:

Copan jukie Caimito capitanaji.

Nuwauch apash pucallpanmaya aidau uchi nuwauch Caimitonmaya aidaun dushikjaju.

Uchi nuwauch Caimitonmaya aidau zapatilla ukuimakaju.

Futbolan caimitonmaya aidau wasugkamin aidaun diita batsatkamujin jiistamjua igkugkaju.

- ¿Chicham agagbauwa dusha wajina jikattsash augmatua?
- Caimitonmaya wajuk futbolnumash depetmakaje nuna. a
- Wajuk capitana Caimitonmayan premion susaje nuna. b
- Caimito aidau batsatkamunum  wajuk jistamawaje nuna. ch

6. Apa iniasta aniashkumesh apachjum iniasta pelota wasugkamku ganatasa secreto takatai aidaush tuwita nunu.

<!-- image -->

2.

¿Mishu pujutji kuwashat ajawai tusa tuna dusha dekaukum wagkag tunawa dusha?

## ¿Mishush wagkag yaki pujau iyakush umimtsukesh iyawa?

Mishu  tagkijik  kuikuitui  nuniau  asamtai  iyashig  egkenkentauwai nuwigtushkam  wamak  buchitu,  antsag  wiyunchjig  atsujui  ukush detsepen juwaki tuntupnum jega duka. Nuniau asa mishuk utujimkas shiig ayampawai, yaki pujau iyakush ayampak naween shiin utujimkas nugka wajanai.

Antsag  mishuk  naween  ajawai  uje  bukamkatu,  nunu  ujega  nuwi nugka iyakushkam najam iyatsui.

Nuniau asamtai mishunak kuwashat pujutji ajawai tinu ainawai, yaki pujau  iyakush  nugkag  tuke  naween  diipas  emamkes  shiig  iyainai nuniau asa umimchauwai mishuk.

<!-- image -->

<!-- image -->

## Takastin

## Aikta:

<!-- image -->

¿Wagkag mishush nugka iyakush tuke naweenish iyainaita?

<!-- image -->

¿Wagka mishunash pujutji kuwashat ajawai tinush ainawa?

<!-- image -->

<!-- image -->

<!-- image -->

<!-- image -->

<!-- image -->

<!-- image -->

Apa iniasta aniashkumesh muun batsatkamunmaya iniasta mishu pachisa augmatbaun dekainatsuash nunu. Nuniakum papiigmin agajum nunu augkum kumpajum ujakta amina papii autaigmin pujusam.

¿Machu Picchush wainnukum?  Chicham agagbauwa nunu augku dekami juju batsatkamu pachisa.

<!-- image -->

Cusconum awai pegkejush paka wegaju punanum nagkamna Sagrado de los Inkas tawa nunui jegau. Nua nunui, namak Willka Mayu yantamen Inca aidau yaunchuk jegamkajui bakichik yaaktan. Nunu yaakta nunuwai santuario  de  Machu  Picchu.  Yabaik  wainkamui  yakak  tikish  apatka diyamash shiig pegkejush tusa tibau. Nuna yaaktanak jegamkau ainawai Inca ayamtai ati tusa.

Machu  Picchunak    jegamkau  ainawai  kaya  mujanum  ishamainnum. Nunuig wake ishamain nuwigtu ikam ishamain ayawai. Nunuig jegamkaju ainawai  templo,  jega,  aak  aidaun  shiig  kuwashat  batsamsaju  ainawai nunuig. Nuna nugkanchijin umiku ainawai anden ajak aidaun ajatnun.

Machu Picchuk jegamkamui kaya muun nuwigtu yaig aidaujai. Kayan  basejag  umi  ajaku  ainawai  kaya  wajukukita  nuna diisag  nuniau  asamtai  kayak  yantagtaju  ainawai.  Kayan taniishmag  emamak  kayak  shiig  apani  ajakui.  Shiig apaniju asamtai augkesh waibaitsui.

Yabaikish  kuwashat  wakemainun  tinu  ainawai Machu Picchun pachisag. Tujash shiig dekantsui yabaikish utugkag ibau pegkenchish yaaktash jegamkamukita duka. ¿Machu Picchu  pachisam  kuwashat  dekatasamesh wakegamek?

<!-- image -->

3. Machu Picchu pachisam ausaum nunui, ¿chicham agagbau titulojish wajuk tumainaita? Tituloji titatam dushakam chicham agagbau nagkamnamunum agkan awa nunuishkam agagta.

4. ¿Inca pujus takasbaush amesh wainchaukum? wainnaitkumek, wajukuita nunu tita, nuwigtu wajiyai jegamkamuita dushakam dutikam adukata papii autaigmin taniishjin tikich aidaush ausatinme. Inca jegamkamuji wainchau akumek aents wainin ujatkata tusam tita, nii ujapakti wajukukita nuna.

2.

Chicham agagbau aina nunui agagta 'Dekas' dekaskea nuna tau, nuwigtu 'Wait' waita nuna tau:

Machu Picchunak  jegamkau ainawai kaya mujanum ishamainnum.

Machu Picchuk jegamkamui kaya muun nuwigtu yaig aidaujai.

Kaya apaja taniishmagbauwa nuig aujak shiig kayanum wayawai.

1.

## Aikta:

- Chicham agagbaunmash, ¿wagka jegamkamuita Machu Picchush? a

- Chicham agagbaunmash, ¿wajina umikajuita muja nugkanchijinish? b

## Kucha Imirianum wajig nagkaemakiawa nunu (Augmatbau jimag batsatkamu pachisa)

<!-- image -->

<!-- image -->

<!-- image -->

<!-- image -->

<!-- image -->

<!-- image -->

<!-- image -->

<!-- image -->

1.

2.

3.

## Takastin

¿Wagkag Shipibo aidaush yaunchkesh kucha Imirianmash jegaskesh namaknash mainush ajami?

- Waji aidau nagkaemakiu aina nunu shiig emamkejas dekapatai batsatkata. Tuwita 1, tuwita 2, tuwita 3, tuwita 4, tuwita 5. Shiig pachimtsuk diisam dekapatai agagta.

Mai batsatkamunmaya aidau tsagkugdayan kumpaji wajasaju.

Amen Tamo kanu minidaun wainkau.

Bakichik datsa Amen tamo Shipibo kanujin jukiu numpa puwaun.

Shipibo Imiria jegatsuk namakan maidau.

Shipibo nuwigtu Amen Tamo antukaju aents untsumun.

¿Wajig nagkaemakiu ayi Shipibo nuwigtu Amen Tamo aidau kajegdaya batsatu kajegdaitsuk juwaktatkuish?

4. Augmatbau agagbaun ausag, jimag uchi tuinawai:

Aents aidau kajegdaiyak maninak chichaman shiig dekatsuk maani batsatbauk wii diiyamak juniki.

Mina apachug chichakuk yaunchkek utugchat batsatkamunmayajai akuig mania epegtai ayi tusa timaya nua nunui wii diyamak wika junikik diyasjai.

<!-- image -->

<!-- image -->

¿Amesh jimag uchi chichakaja nunuish tuwa dekaskea nunash tau tame? ¿Wagka?

Historietaya nunu augmatbau agamaina aikam papiigmin agagta.

5.

<!-- image -->

<!-- image -->

Reloj kayamjai najanamunak taka ajaku ainawai yaunchuk romano batsama ajaku aina nunu tsawan dekapa takamunum. Diista wajuk amesh najanmainkitme nunu.

<!-- image -->

<!-- image -->

## Reloj kayamjai takau

Reloj kayamjai takauwa duka yaunchuk nagkamsa takasa minimui eke reloj jiintsaig. Yaunchkek Egipcionmaya aidauk reloj atsau asamtai reloj kayamjai takaun najanawag tsawannak dekapa taka ajaku ainawai. Yabai ipajame amina, reloj kayamjai takaun najana takatan takak tsawantan dekapa distii tusan.

## Takaku atsumjatin

- Jimag gaseosa envaseji, tapaji ajau.
- Kayam.
- Tijig.
- Cartón.

<!-- image -->

## Wajuk umiktatji nunu ujaniamu

Tsupikta gaseosa botellaji aina nunu ejapchijia nunui. Nuniakum shiig kuitamsam ukukta tsupiam tapagtin juga duka.

- Gaseosa tapaji bakichik jukim ejapen chigkaita dutikakum tikish tapaji aja duka jiikta. 2
- Tsupikbauwa nunu jukim mai apatkam gaseosa chuchukega dutuni shiig penduagta cinta adhesivajai aniashkumesh cinta embalaje tawa nujai. 3

<!-- image -->

<!-- image -->

Lapicerojai carton tenteam tsentsakta gaseosa envaseji agkan epekchamua nunui.

- Kuitamsam tsupikta cartonnum tenteam apatkaum nunu. 5
- Carton tsupikbauwa nunu, cinta adhesivajai gaseosa envaseji antuma nunii achiata dutikam achiamua dutuni ekentsata 6
- Kaamatak egkeata gaseosa envasejin achiashbauwa dutuni 7

<!-- image -->

<!-- image -->

<!-- image -->

dutikam epenta chiam.

- Pegamento.
- Cinta adhesiva aniashkush cinta embalaje.
- Lapicero.

<!-- image -->

<!-- image -->

<!-- image -->

<!-- image -->

<!-- image -->

<!-- image -->

<!-- image -->

## ¡Wajuk jinua nunu inagnakum diista…!

Juju reloj kamatkajai najanamua duka chigkaimua nunui diipas saeki nugkaa nagkaemawai. Kuwashat kamatak aputusmak kuwashat tsawantan dekapawai, antsag bachik kamatak aputusmak bachik tsawantan dekapauwai.

<!-- image -->

<!-- image -->

2.

3.

## Takastin

Agagbaunmash, ¿wagka cartonkash atsumnawa?

Agagta (1) takat dekatkau tukita nunu, nuwigtu takat mina nunu (2), nui takat mina nunu (3), nuwigtu inagnamu takata nunu (4). Shiig diisam. Juju agkan awa nunui.

Gaseosa tapaji bakichik jukim ejapen chigkaita.

Tsupikbauwa nunu jukim mai apatkam gaseosa chuchukega dutuni shiig penduagta.

Kuitamsam tsupikta cartonnum tenteam apatkaum nunu.

Tsupikta gaseosa botellaji aina nunu ejapchijia nunui.

## Reloj kayamjai pachisa ausag nunui kampatum uchi chichainawai nuniak tuinawai:

<!-- image -->

Ujapawai wajinmak gaseosa envasejish atsumnawa reloj kayamjai takau najanbaunmash.

Ujapawai cartonkash wajuk tsupimainaita nuna.

Ujapau tajai wajuk reloj kayamjai takau najanmainkita nuna.

<!-- image -->

<!-- image -->

¿Chicham agagbauwa nunuish tuwita uchi dekaskea nuna taush? ¿Wagka?

## Pagki

Pagkig batsamin ainawai américa namakji ayamunum, kashi wekainai yumainji egaak. Juu pagkiya nunuwai shiig senchi, shiig muun, kijin wajakin. Tikich pagki aya nujai apatka diyam juwai ima munta duka jujui nugka juig. Pagki senchijig shiig muntai iyashiya nunuig. Yumainjinak esai emetnai dutika pempeag ininaa mayatmainchau ema mainai. Tsegasjig magkagtuchui.

## Jagke

Jagkega nunuig naig 100 ajawai punuaku aidau. Yumainji achiakug nai eemak awa nujai achinai, nai ukunum aja duka yumainji kujagta tabaunum yainai.

<!-- image -->

## Pagki ukunchi cudrado tutai

Jagke nagkana awi pagkinuk ajawai jimag ukush cuadrado tawa nunu. Pagki shiig muntan wautai yain. Nuniau asa Kuntin muun aidaunash kujauwai utujimtsuk ibau shiig muntan wau asa.

## Yuwamuji

Yuminum pujuwai, paat wegantu aidaun, namakan, yantana antsag tikich kuntin aidaunashkam yuuwai.

## Inayi tsegkeaku

Iinayin dekapeg yumainjinak yuuwai.

<!-- image -->

<!-- image -->

## Esanti

Pagki nuwa nunuwai Pagki aishmagkun nagkaekauwa duka. Pagki nuwak 9 metro tsakawai untsu aishmagkuk 3 metro tsakawai

<!-- image -->

<!-- image -->

<!-- image -->

## Takastin

1.

## Agkan awa nunui agagta:

¿Agagbaunmash tuu anentai aidau igkuaji?

## Ausata agagbauwa nunu.

Dapi Krait pujuwai uwejush ayamunum Asia tawa nunui. Iyashig shuwiknai pujui japigtugbau buukeg jakachai. Isanti 90 centímetros. Tsegasjig 15 imagnia nagkaewai cobra tsegasjijai apatka diyamak, tseagasjig ayatbaunum mainai aentsnak. Uumnai bolsanum aniashkush zapatonum. Tuke kashi jiinnai yumainjin egak.

- Jagke wajukukita nunu.
- Inayi wajukukita nunu.

<!-- image -->

Yabai tesakbau awa nua nunui agagta wajinma betekaita nunu antsamek wajinma betekchauwaita nunu.

|                   | Dapi krait   | pagki   |
|-------------------|--------------|---------|
| Yumainji yuwamuji |              |         |
| Pujamuji          |              |         |
| Esanti            |              |         |
| Tsegasji          |              |         |

Pagki pachisa gagbau, dakumkamu aina nunu diisam papiigmin agagta pagki pachisam. Kampatum parrafonum agagta:

Párrafo 1: jujui agagta pagki  esanti, inayi, ukunchi cuadrado, saepe, ukunchi  Wajukukita nunu.

Párrafo 2: jujui agagta pagkish wajuk yumainjinash achiawa nunu.

Párrafo 3: jujui agagta pagki jagkesh wajinmak yayawa nunu.

2.

3.

<!-- image -->

Chicham agagbau ausa dekattaji pagki wajaa wantina nuna tikich shiwag aidaush wajuk tuwinawaki nunu.

## Pagki wajaa aun tikich aents aidaush wajuk tuwinawaki nunu

Wika awajunitjai mina dajuk Bisagti. Ii wegantutik pagki (arco riris)  namaka wajaa akuig pagki pujau asamtaiyap mamikis etsantug wajaa awa tusa tinu ainaji. Nuniaku ajantusa menagki nagkaeyin ainaji.

Mina dajuk Shamukuwai wika shipibo wegantuitjai. Iik ajantusa diinaitji pagki etsantug waja auk. Iina apachi mamikchatia tinu ainawai mamikjamak besejatu tau asa. Mamikjamak namaka maaku jakemain asamtai.

<!-- image -->

Kumpag aidau wika aimara wegantuitjai mina dajuk Kamuchayai. Iik pagki namaka wajaa akuin apajui aidau yumi umak aniawai tinu ainaji. Nuniau asa mamikchau ainaji.

<!-- image -->

## Takastin

1.

## Aikta:

Ame pujamunmash, ¿pagki etsantug wajaa aun wainkush waji tinu ainawa?

Wika kechua wegantuitjai, mina dajuk Vicenteyai. Ii batsatbaunmak pagki jiini aunmak datsak ayaumchau ainawai, ayaumuk uchijin akiichu wegau tinu asa.

¿Dekamek ii ikam batsataig nunuiya bakichik Kuntin shiig diipas wekaeyin tuina dusha, tikish nungkanmaya Kuntin aina nujai apatka diyamash? Juu agagbauwa nunu ausam dekata.

## Uyush Kuntin batag

Uyushik pujuwai sudamérica ikamji wegaka nua nunui. Tsawaig uyushik numi ayamunum, numi kanawen sapagmama nemaa kanajua anin wee pujuwai. Juju kuntina duka tuke shiig emamkes diipas wekaenai. Shiig diipas wakaeyin asamtai yupichu dekabaitsui buchituash atsa kanawash duka. Uyush wajuk buchituaki nuna diista tau ekemas shiig diyamak diipas numi tsapachawash anmamtuk buchitnai.

Aniau asamtai juu kuntina duka uwebaitsuapi tusa tumainai. Tujash nii diipas wekaebauwa nunuwai uwemtika duka niina shiwaji aina nujai. Uyushik tupikakig uwemchauwai shiwaji minitmak, diipas waitkai tusa buchittsuk numinum duka ayamunum uumak ekemnai.

Antsag niina uje samekbauwa dusha yainai, samekbauwa duka numinum kuwish samekbau ayamunum pagkumak wekaeyin asa ujeg samekbauwai. Aanin samekbau wainmainchau asamtai kuntin niina shiwajish ijus pujutaish wainchauwai.

<!-- image -->

<!-- image -->

1.

Chicham agagbau aina nunui agagta 'Dekas' dekaskea nuna tau, aniashkumesh agagta 'Wait' waita nuna tau.

3.

¿Juju agagbauwa dusha wajina jikattsash augmatua? tsentsakta dekaskea nuna tau.

Augmatui uyush tuwig pujuwaita nuna.

Augmatui uyush wajuk diipasash wekaewakita nuna.

Augmatui uyush wajuk kaniawa nuna.

2.

## Aikta:

Agagbaunmash, ¿wajuk uwemnaita uyushish shiwaji minitmash?

- ¿Wagka uyush buchitbaunash numi tsapachawash anmamtuk buchitnai tawa? b

- a

Uyushik shiwaji minitmak tupikak uwemnai.

Uyushik numi ayamunum, numi kanawen sapagmama nemaa kanajua anin wee pujuwai.

<!-- image -->

B akichik  tsawantai,  bakichik  nuwa  ajanum  weu  timayi, ijun yujumkajai juki inagkatatus, uchijin tsatsaji kuitamai.

Nunik wee taak tugkaenashkam itau. Nuna tsatsaji wainak tuwiya jukiume tama. Tiu:

- Namakan maak yujau sujusagme tau.

Uchi aga wasugkamak yujaun diis, tsatsajin iniau:

- ¿Anu uchi aina dusha mina uchigka aina tau?
- Tutai amina uchigmi nuwauchi, ¿yapagtujuachiash takum tatsumek? tiu.

Etsa tajimai yujumak yuwamunum  nuwashkam  aishi Hishtankan yugkunamun atig patattsau nuniak tiu:

- Yugkunamua duka amina tsawanjumini tau. ~

Nunitai Hishtanshakam shiig aneau duwag shijap inagtugkae tusa. Nunu tsawanta nunui shiig pegkejan inagkau asamtai.

Nuniai nuwa tsatsajiya nunu junik diisu, nuwa junik wajatai, nuniak uchijin nuwem diyaku ata tusa tiu. Kanamunum

Ikam batsatkamu aya nunuig, kuwashat augmatbau ayawai namakia aents aidau pachisa. Juju agagbauwa nunu augkumek wakekattame.

Hishtanshakam  kanajua  imanis  tepau  nuniai nuwa nunu uumak diipas jiinki namaka wegaun wainkau.

Nunitai uumtuk pataetuk wegau timayi, nuniai  nuwa  namaka  iyam  nawega  nunu namaka ujukega nunin wee yukumu, nunitai puyatuk diyau , nuniau chuu¡¡¡ takug achikta tama  achimainchau  weu.  Nunikmatai  Yara jimaipituk aents, jimaipituk namak timaya nuwapi tusa dekau, duka yarak aents aishmagkun pakijimatatus wakeyin.

Puyatuk   Hishtanshakam   ajanum   nuween egaak weu. Nunik wee igkugku nuwee numinum  jigka jaanchi jujuki ukukbau yapagki pujaun.

Nunui   nagkamas, Hishtanka nuwega  duka atsumamunum jinkug tuke kumpaji aidau uyuntsam wegau timayi.

c

<!-- image -->

## Takastin

1.

## Aikta:

- a

¿Hishtankash wagka nuwenash diyakush ayawa?

- ¿Hishtankash nuwenash ajanmash utugka ukukbaunak wainkayawa? b
- ¿Yaa  nuwak Hishtanka jeenish tau ayi? ch

Hishtanka dukujish  uchiji nuwenash wajinma junikish dii ajakuita.

1.

2.

3.

3. ¿Chicham agagbaush wajina jikattsash augmatua?

Nuwa tatsaji uchin kuwitabaun pachis.

Nuwa aishi nuwen namaka wetai wajuk pataetukiu ayi nuna.

Bakichik kuntin namakia nuwa najaneamun pachis.

4. Apa iniasta tikish kuntin aidau aents najanea aentsun tsanun aina nuna dekatsuash nunu. Dutikam kumpajum aidaushkam itawagtata nujai ijumjam agagtajum periodico muralnum apusatin.

2.

<!-- image -->

¿Dekamek chaji ii batsatkamunum pujuwa nunu tikich nugkanmash aina dusha?

## Uchuchiji tujash shiig wamkeuch namaka main

Chajik pishak namakan maa yuu aina nujai apatka diyamak niiyai shiig wamak namakan maa yuuwa duka. Namak piipish aina nuna yuuwai,  antsag  punuk,  wampukai,  wisut  aina  nunashkam,  tujash shiig anentamujig namak, punuk aina nunuwai.

Chajik namaka yuwata takug numi kanawe namaka ijus tega aunum ekemas diyawai shiig emetus yumainji buchitun. Namaka yantamen pujuwai. Chaji ujeg pushugnai numi kukajuwama nunin, anin asamtai namakak yupichu waintsui.

<!-- image -->

Imanik dii ekemkama yumainji wainkag shikit nagkimamujai betekmamtin  akeentuk  nujiin  iju  juki  jiinui,  nunik  shiig  kuwitamas takamchau kujawai.

C

0

## Takastin

<!-- image -->

## EJEMI YABAI TUNA JIKATTSASH AUGMATUA NUNU

Dekatkauk dismi chicham agagbau kampatum akanka agagbauwa nunu. Baki bakichik akanka agagbauwa nunuig awai bakichik jikattsa augmatbau. Ashi

1.

- kampatuma nunu ijumja diisa ejemainai tuwita dekas shiig jikattsa augmatbaush.

## Baki bakichik  akanka agagbau ausami.

¿Ausaum nunui shiig diisam bachik anentaiyaik ashi chichaman juwaa nunu agagta jujui.

## ¿Jujuish wajina pachisaya augmatua?

<!-- image -->

<!-- image -->

## Chajik yuuwai namak yaijan, punukin, wampukain,

- Chajik pishak namakan maa yuu aina nujai apatka

## nuwigtu bisut wegantun

- Pishak namakan main aina nujai apatka
- diyamak niiyai shiig wamak namaka mainuk.

diyamak niiyai shiig wamak namakan maa yuuwa duka. Namak piipish aina nuna yuuwai, antsag

- Namak piipish aina nuna ima shiig anentus
- punuk, wampukai, wisut aina nunashkam, tujash

## yuuwai.

- shiig anentamujig namak, punuk aina nunuwai.
- Yuwamujiya nununa paan jikatus augmatui wagki

## nunak paan augmatu asamtai.

- Antsag yuuwai punuk, wampukai, wisut aina

nunashkam.

## Yabai jimag akanka agagbauwa nunu ausami nunika aikmi aikchamu awa nunu:

## ¿ Jujuish wajina pachisaya

¿Ausaum nunui shiig diisam bachik anentaiyaik ashi chichaman juwaa nunu agagta jujui.

## augmatua?

<!-- image -->

- Numi kanawen ekemas yumainji buchitun
- shiig emetus diyawai.
- Chajik namaka yuwata takug numi kanawe namaka
- ijus tega aunum ekemas diyawai shiig emetus
- Tukee pujuwai namaka yantamen.
- yumainji buchitun. Namaka yantamen pujuwai.
- Chaji ujeg pushugnai numi kukajuwama
- Chaji ujeg pushugnai numi kukajuwama nunin, anin

<!-- image -->

nunin, anin asamtai namakak yupichu

- asamtai namakak yupichu waintsui.
- waintsui.

## Yabai kampatum akanka agagbauwa nunu ausami nunika aikmi aikchamu awa nunu:

## ¿Jujuish wajina pachisaya

augmatua?

¿Ausaum nunui shiig diisam bachik anentaiyaik ashi chichaman juwaa nunu agagta jujui?

- Imanik emetus dii ekemkama yumainji wainkag

shikit nagkimamujai betekmamtin akeentuk nujiin

<!-- image -->

- iju juki jiinui nunik shiig kuwitamas takamchau

kujawai.

## Yabaik chicham paan jikattsa augmatbauk ashi ajutjamui, yabai agagmi agkanta nunui baki bakichik.

## Akanka agagbau 3

## Akanka agagbau 2

## Akanka agagbau 1

Chajik yuuwai namak yaijan, punukin,

- wampukain, nuwigtu wisut wegantun.

Yabai kampatum agajag nunui shiig ausa diisa jikmi bakichik anentaik. Nunu bakichik jiktataig nunu atatui jikattsa augmatbau.

Chicham agagbau ausag nunuig juwai dekas 'jikattsa augmatbauk'.

## Igkugji tunak jikattsash agagbaunmash augmatua nunu. Jikattsa paan augmatbauwa nunuwai 'TEMA CENTRAL' tuna nunu.

<!-- image -->

Mina apachjug ujatkami Wajuk wantinkauwakita shaash nuna. Nii agaje ame austi tusa.

## Sara Wirujai

I nitaik batsamaja ajakui Chayanta nuwigtu Charkas. Shiig senchi  kajegdaiya  ajakui.  Manii  ajaku  ainawai  kuwashat nugka  ajutti  tabaunum.  Jimaja    nunak  apajui  kuwitama ajakui. Chayanta wegantunak  kuwitama ajakui apajui Pachamama (nugka dukuji) Charkas wegantunak kuwitama ajakui apajui Illapa (chajipa apaji). Chayanta wegantunum ajakui bakichik datsa Wiru daagtin, waimaku. Wiru nuwenau Sarajai, nuwa shiig shigmaush Charcas wegantu.

Bakichik  tsawantai  Charkas  aidau  Chayanta  nugken waidau. Nunitai Chayanta aidau ayamjumainak

jinkiaju. Kuwashat nuwa aishman nuwigtu aidau manikaju Wirujai  ijunas  antsag  nuwe  Sarashkam.  Maninamunum Saran flechay anentain  tukuajam jakau.

Wiru tupikaki jegantau nunik tikishmatjau nuween. Nuwee buchitchamun wainak buutam neyaiki iyaju nuwee anentain tukumua  nunui  mamikis.    Nuniai  Sara  anentain  tsapaku ajak  pegkejush.  Ajaknum  dai  jinkiu    bakichik  nuwa  shiig shigmaush dushiamua anmamtin. Shaa nai jinkiu. Antsag intashii muun bukusea jinkiu. Shaa intashi. Antsag jaanch samekbaun pempemag wajasu. Shaa saepe.

Wiru shaa nejen juki apajui Wirakuchan iwaintuku, tujash wirakucha tiu  Pachamamanum awagkiti tusa. Nuwi pujus tsapaka yujakmatai nii batsatkamujin yuwawagtatus.

Aatus wantinkauwai shaa.

<!-- image -->

1.

2.

¿Charkas aidaunash tuu apajui yai ajakuita? Sapagkeata dekasken adaiyu.

Pachamama

Wiracocha

I

llapa.

- Waji aidau nagkaemakiu aina nunu shiig emamkesam dekapatai batsatkata. Tuwita 1, tuwita 2, tuwita 3, tuwita 4, tuwita 5. Shiig pachimtsuk diisam dekapatai agagta.

Wiru negaiki Sara anentain mamikis iyaju.

Sara anentainia jiinkiu bakichik ajak pegkejush.

Sara anentain flecha wajau.

Charkas aidau Chayanta nugken wayawaju.

Kuwashat Chayantanmaya aishman nuwa aidau Wiru nuwigtu nuwe Sara atus ijunag manikaju.

3. ¿Chicham agagbaush tuna jikattsash chichawa? Sapagkeata dekasken adaiyu.

Charkas nuwigtu Chayanta aidaun.

Nuwa shaa

najaneamun.

4. ¿Juju agagbauwasha wajina jintinkantawa?
5. Batsatkamugmin muun aidau iniasta wajuk wantinkauwaita ajak tsuwamatai aidaush. Papiigmin agajam ausata kumpajum antukagtinme.

Apajui aidau aents aidaun kuwitamun.

¿Dekamkium yakum tsawautai shina dusha antsag yumi yutugtinun dekapeak shina dusha?

## Ikam untsubau

Yakumak  tikich bachig aidaujai apatka diyamash niiyai  shiig  munta  duka  Perunumak.  Shiig  senchi untsumnai, untsubaujin shiig atushat antuedai niigki shiig  senchi  untsumna  duka  ashii  nugka  jui  tikich kuntin aidaujai apatka diyamash, 5 kilometros antuewai untsubaujig. Shiig senchi untsuma nunak aniawai  jagke  muun  asamtai,  nuwigtu  shinuken ajawai  tsukajeya  anin  dase  aimtai.  Untsumui  dita batsatbaujin ayamjak aniashkush shiwaji ayaumtai etsejak.

<!-- image -->

Yakumak  kuwashat  yujauwai  nigkik  wekaetsui.  Yujauwai  kampatum  aniashkush  aan kuwashat nui awai bakichik aniashkush jimag yakuma kumpainaji, nuig yujawai kuwashat yakum  nuwa  nuigtu  yakuma  uchiji  aidaushkam.  Yakum  nuwa  nuwigtu  aishman  aidauk ijunag yujamujin ukuakush tikich yakum ijunag yujamunmash wemainai. Tujash nuniaitak juu kuntina duka León wajukea anmamtuk yakum nuwa uchiji ajaun jukiig uchijinak ijitui niina uchijinak petsak kuwitamkati tau asa.

Yakum kuwashat yujas shinuinakuig ayaumtubaitsui. Ayaumtamak kajeak nagkimui wajina uwejen takakua nuna, antsag ijinashkam nagkimainai.

<!-- image -->

1.

## Takastin

## Aikta:

- a

¿Wagka yakumash shiig senchish untsumnaita?

Chicham agagbaunmash, ¿wagka yakum aishmagkush tikich yakum aishmagku uchijinash maawa? b

## UCHUCHIJI TUJASH SHIIG UWEEMIN

## Jii

Shushuik wekainai mejentuk nuwigtu uwejen takas, jiinig imanikan shijak wainmachui.

## Punuspaji

Punuspajig shiig katsugmai yuwaju asa, nuniau asamtai kuntin aidaush yupichu yubaitsui.

## Nawe

Naweg uchuchijiyai duwegbaush shiig senchi wajakin. Nanchikig shiig empekai nunká taumi puju asa.

<!-- image -->

## Inayi

Inayig esajam ajatin wajaknai tsajap, wisut aidau yutai asa.

Shushuik ainai ii batsatkamunum antsag ainai  muja batsatkamunmashkam. Juju kuntinuk shiig  uwemnai  shiwaji  yuwata  tama.  Kuwitamainai  ashi  abuekau  asamtai.  Punuspajinak guitarraya anin charango tutaiya nuna najanin ainawai antsag matrata (senchi tashagtau) najanin ainawai morenadas nantsemata tabaunum.

## Punuspaji yuwaju

Shushui shiwajin wainkug tentenag punuspajijai dukumak pelotaya nunin wenai. Antsag shiwaji ainmak tentenag pelotaya nunin wee betsagnum kagkaegak akaenai.

<!-- image -->

<!-- image -->

## Shiig taumin aidau.

Taumkug taumnai nujiin antsag eem nawega nujai. Ukujin nawega duka taumam nugka ijumdaega nuna ajapnai. Seis minuto tumain mayai eneg taumnai nuniau asa dukap taumnai.

<!-- image -->

<!-- image -->

<!-- image -->

<!-- image -->

1.

2.

## Aika:

- a

b

¿Wagka Shushuish pelotaya annush wegawa?

¿Wajijinia shushuish wisutnash aniashkush tsajapnash achinaita?

¿Juju agagbaunmash wajina jikattsash augmatua?

Augmatui shushuish wajukukita nuna.

Augmatui shushuish jeenash wajuk umiawa nuna.

3. Chicham agagbaun aujus Yarito tawai:

Kumpag aidau, puyatjubaitsui Shushuik pegkegchauwai.  Manchun kuwashat itawai nuniamunum  manchu bukujatbaunum  janawai. Shuhsui abuekuig maak amainai.

Augmatui shushui punuspajish wajukukita nuna.

<!-- image -->

¿ Yarito tawa dusha amesh nunismek anentaimam? ¿wagka?

<!-- image -->

<!-- image -->

4.

## Agagta:

Párrafo 1: agagta jii, buuke, kuwishi, ujuke, punuspaji aina nunu.

Párrafo 2: agagta shushui punuspajish wajinmak yayawa nunu.

Párrafo 3: agagta shushuish wajuk wajinash taumua nunu.

Yau igkugmajai juju pegkejush augmatbauwa nuna, dekatagtamek wajinak augmatua nunu?

## Paum puju ukunchi

I nitaik datsa uwija kuwitamin Sishkucha daagtin mujanum uwijan kuwitamak weu waketki minikma jinta igkugku paum nanapen manchantuk pujaun tuajame. Wait anenmain diisa jeen jukiu tsuwagtatus.

Tsawan  wegak  paum  tsagaju.  Pegkeg  wajasmatai  Siskucha akupeak  tau.  'amijai  puja  pujakuan  unuimatkajame  tujash yabaik weta ame tuwi pujuwaitme nunui', wakemsemag tiu. Tujash  paumak  nanak  weta  dakitak  nanamchau.  Siskucha wagkag  juniawa  tusa  puyatus  diyai  pauma  nunu  nuwaush shiig shigmaush najaneau nunitai shiig puyatuk diyau Siskucha.

Nuwa  shiig  shiigbaush  najaneau  jiin  shiig  pegkejush  yaya kashi  etsantama  anin.  Nuwi  ujaku  apu  nawanjitjai  tusa. Etsegkaipa  jujui  bachik  tsawan  pujustajai  tusa  tiu.  Nuwi nagkamas paumak nuwa najaneau jimagchik pujuinak nuniak  nuwa  aishmagkun  nampeju  shiig  antu  pujumainun Siskucha uwijan kuwitamak wekaetai. Anik batsa batsatkawa pakijinawaju nuniak tuke kanakchatin ami tusa tiaju. Nunak tujash patayi aidauk shiig dekainachu.

Bakichik tsawan agkuantai bakichik uwig megkaekau, nunikmatai  tsawak  kashikmas  Siskucha  egak  weu  pauman wampashnum  ukuak.  Uwigjin  igkug  wamak  wakitkiu,  jegaa tak  wampashnum  diikma  atsau  wainkau.  Ashi  jeganum egau  tujash  igkunchau.  Anentain  puyaat  dekapeak  junik

dekapeau. Aga jinki diikma jega agajin  wainkau  pauma ukunchi  nuwigtu  ujen.  Shiig  diikma  niina  paumjin  wainak shiig senchi buutu. Buu buutkawa ashi ukunchin juki ukunch kagkajinian juki wampachin egkeau.

Tsawan juwak, uwijan kuwitamak wekaegak pauma ukunchiya nuna  umputai  najadau.  Umpuam  shiig  pegkegchin  shinau muja, ikam  aidaushkam  shiig aneak  wajukmaina  anidau. 'Amek  mina  anetaig  nampenuwe  betekmantin  shiname  tuke ukukchatnaitjame' tusa Siskucha tau.

Nunui  nagkamas  Siskucha  ukunchin  umpuamun  mujanum antuinakug  anetaiji  paum  kantamun  antumaina  atus  antin ainawai.  Nuna  antukag  uwija  kuwitamin  aidaushkam  quena umputan unuimajajui shiig pegkegchin umpuagta tusa.

<!-- image -->

<!-- image -->

## Takastin

<!-- image -->

<!-- image -->

Dekaukum batsatkamu quechua aina nunui, muun apach aidau apajui Illapa emematin aina nunu chaajip uchijun nuwigtu kuntinjun mantugtuawai tusa.

## ¿Chaajip nugka iyakuish waji aikmainaita?

Ina jeen titu pujumainai chaajip nagkaemakti tusa. Tujash  ikam aniashkuish ajanum  wekaejin chaajip  akuig uubaitsui numi wajautinig. Juna autusu aidau tuwinawai nuniak  numik esajam tsakaskatu aina awi shiig chaajip minaun achiawai tinu ainawai.

Iina  ikamji  wegaja  nunuig,  sake  wajamunmak pujuchu ainawai wagki saque wajamunum ima senchi chaajip iyau asamtai.  Nunak aniawai nugka  sake  tsapamunum  wee  au  asamtai.  Week  electricidatan japinai. Nuniau asamtai ashii numi esajam aidaunmak ayaubaitsui, ima dupaa uchuchiji ainamunum pujumainai.

Antsaik  kajimatkishmi machit, palana, kuchii aidaunum ayaumka pujubaitsui, jiju  aina nunak electricidatak shiig achiiya.  Antsaik kaya katsujam aniashkuish jiinmashkam ayaumkaik pujubaitsui.

Chaajip kanunum aniashkumesh yukumku pujamin chajip akuig jinki nunka pakanum pujumainai. Yumik electricidad tan achiiya.

<!-- image -->

1.

## Takastin

## Aikta:

<!-- image -->

Chicham agagbaunmash, ¿ wagka aents aidaush numi muun nuwigtu sake aidaunash menankash weemainaita?

b

¿Chaajip iyautaish jijun takaidaush wajukmain ainawa?

Yabai augmatbau ausam dekata bakichik muun nii batsatkamunmayan aents aidaun uwemtikjauwa nunu.

## Apu Tintayu

Bakichik Apu Wampis Tintayu dagtin, ishamsa diitai waimaku, kashi kanittaman kajanum yusa, kawau aidau ujainak ame pujam duka yumi yutug abauji wegak amuja ajapattawai tusa uja pujamu puyatuk kujatuk shintak, paan shiig pujumainchau dekapeg, patayi aidaun ijumag wamak numi muun aidaunum wajatajum tusa tau timayi.

Antsag tikish batsatkamu aidaunash ujaktajai ditash uwemjatinme tiu, tusa ikamyawa najanea shiig senchi tupi tupikakua jegaa ujajatuk nuwigtushkam inagnamunum pujuttamanashkam ujaaya tuajame. Tujash nigka dekaya tuajame senchi tsawan kuntin najanea nii pujumainchaunak aniaitak najanea ujajatia tuajame.

Nunik ujajatuk nagkanai, yumi nagkamdau, nunitai Tintayushkam ikamyawa najaneamuitak tupi tupikakua patayi batsatbaunum tau, shijash batsata tusa diistatus.

Nuniai, shiig wamak abauji nagkaebau batsatkamunum, numi, nugka aidau pachimdaegag akaegu. Patayi aidaushkam numi muunnum wajag shiig pujuidau timayi. Nuniai dekashbau dekas niina patayii numi sutagchinum wajag batsatun dujag dujaji wega nunu numin kagkapejai umuchiau timayi nunitai iyaumainun wainak Tintayu shiig senchi pimpikiuwaitak bachik senchiji

ajamuitak shiig muun pagki najanea pee minama pujusmatai patayi aidaushkam nunig katinkaju numi muun abaunum. Nunik ashi uwemainai Tintayu shiig senchi pimpikiu asa ataktu aents wemainchau wajasu nuwigtu yawetnash yaweju asa nunu abauji akaebaunum pagki najaneamuitak iyagka megkaekau.

Jimag uweja amua yuta yutakua nagkaemaki kuyuamtai. Jimag semana egainak patayi wekaetusajui, tujash tuke igkugchaju timayi. Nui nagkamas nunu pagkiya duka nii wantinkattak wantinu timayi. Tujash nunu pagkiya nunak ishamainachu, wagki aents waitiaun yayau asamtai.

0

<!-- image -->

1.

## Takastin

¿Wagkag Tintayush patayinash numinum wakatajum tusash tiuwaita?

2. Aagsa ukukbauwa nunui agagta wajii nagkaemakiu aina nunu pachimtsuk betekmamsam:

Tintayu kanag kajamjau pujam nunu abau yutuattawai tabaun.

Tintayu kanag pujau shintak batsatkamunmayan aents aidaun ijumag numi muunnum wajatajum tusa tiu.

Tusa Tintayu ikamyawa najanea ujajatu.

Niina patayi numi sutagchinum wajag batsatun dujag numin kagkapejai umuchiau.

Nunitai tintayu

¿Chicham  agagbaush  wajina j i k a t t s a s h   a u g m atua?  yabai

3. tsentsakta.
2. a

Tintayu wajuk kajamjau ayi nuna.

Tintayu kuntin najanea wajuk aents

- aidaunash yaigkami nuna. b
- Tintayu  wajukan  shiig  wamkesh batsatkamunmash jegaush ayi nuna. ch

¿Ame anentaimsa diyamash Tintayush tikish  aidaunash    ujamainnaka ujakuit atsa patayijai jugat  ujajattsuk juwamainnat ankauwait?

Yabai apa iniasta aniashkumesh apachun augmatbau ausaum anmamtinun dekainatsuash nunu. Agagta papiigmin dutikam kumpajum ujakta.

4.

5.

<!-- image -->

## JAIME SAAVEDRA CHANDUVÍ

MINISTRO DE EDUCACIÓN DEL PERÚ

## JUAN PABLO SILVA MACHER

VICEMINISTRO DE GESTIÓN INSTITUCIONAL

## FLAVIO FIGALLO RIVADENEYRA

VICEMINISTRO DE GESTIÓN PEDAGÓGICA

## JORGE MANUEL MESINAS MONTERO

SECRETARIO DE PLANIFICACIÓN ESTRATÉGICA

## JOSÉ CARLOS CHÁVEZ

JEFE DE LA OFICINA DE PLANIFICACIÓN ESTRATÉGICA Y MEDICIÓN DE LA CALIDAD EDUCATIVA

## LILIANA MIRANDA MOLINA

JEFA DE LA UNIDAD DE MEDICIÓN DE LA CALIDAD EDUCATIVA

## 'MINA WAKESA AUGTAIG 2015'

## Responsables de la elaboración de este material:

## Tania Pacheco Valenzuela

Coordinadora del Equipo de Evaluación

## Fernando Llanos Masciotti

Subcoordinador del Equipo de Evaluación de IE EIB

## Equipo de Especialistas UMC de evaluación de IE EIB:

Hermenegildo Espejo Apikai (Especialista Awajún)

Wilder Rodríguez Gonzales (Especialista Shipibo-Konibo)

Jainor Saavedra Salas (Especialista Quechua Cusco Collao)

Edgar Sanga Calamullo (Especialista Aimara)

Martín Talancha De La Cruz (Especialista en lenguas originarias y Castellano como segunda lengua)

## Elaboración y adaptación de textos en Quechua Chanka:

Aurea Condori Janampa

## Participaron en la revisión de este material:

Jessica Simon, Yoni Arámbulo, Patricia Soto y Carmen Carpio

## Corrección de estilo:

Daniel Soria Pereyra

## Ilustraciones:

Patricia Nishimata Oishi

## Diagramador:

Claudio Pebe Espinoza

Hecho el Depósito Legal en la Biblioteca Nacional del Perú: N° 2015-03263

Primera edición: Lima, febrero 2015

Tiraje: 7,008

De esta edición:

© Ministerio de Educación

Calle del Comercio N° 193, San Borja. Lima 41, Perú. Teléfono: 615-5800

www.minedu.gob.pe medicion@minedu.gob.pe

Impreso por: ENOTRIA S.A.

Se permite la copia o la transmisión de partes o de toda esta obra sin requerir permiso previo; basta con citar la fuente.

Impreso en el Perú.