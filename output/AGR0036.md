## Textxo

<!-- image -->

Texto de Comunicación del 2° Primaria - Awajún

<!-- image -->

PERÚ

## La ciudadana y el ciudadano que queremos

<!-- image -->

<!-- image -->

<!-- image -->

## 2 Tsayag

Texto de Comunicación del 2° Primaria - Awajún

## Tsaya 2

## Texto de Comunicación del 2° Primaria - Awajún

©Ministerio de Educación Av. De la Arqueología cuadra 2, San Borja Lima, Perú Teléfono: 615-5800 www.gob.pe/minedu

Primera edición, 2023 Tiraje: 5195 ejemplares Impreso en setiembre 2023

## Elaboración de contenido

Rosalía Yampis Agkuash

## Revisión lingüística

Segundo A. Bakuants Cuañchi

## Validación participativa

Jeremias Unkuch Jempekit

## Asesoría y revisión técnica (Digeibira-DEIB)

Angélica Ríos Ahuanari

## Diseño y diagramación

Rodrigo Vasquez Nuñonca

## Ilustraciones

Archivo DIGEIBIRA - DEIB

## Cuidado de edición

Segundo A. Bakuants Cuñachi

Impreso en: Lettera Gráfica S.A.C. Av. La Arboleda N° 431 - Ate - Lima - Perú RUC 20507839283

Hecho el Depósito Legal en la Biblioteca Nacional del Perú N° 2023-07661

Todos los derechos reservados. Prohibida la reproducción de este libro por cualquier medio, total o parcialmente, sin permiso expreso de los editores.

Impreso en el Perú /Printed in Peru

<!-- image -->

Dirección General de Educación Básica Alternativa, Intercultural Bilingüe y de Servicios Educativos en el Ámbito Rural

Dirección de Educación Intercultural Bilingüe

<!-- image -->

## Iwainamu

## Anentak papijamnu:

Augtai 'Tsayag 2' aminai anentaimsa umikmauwai. Batsatkamugmin yujag juwaamu, ajakmat, egakmat, duwe takat, ajakma juwaamu, namak maut, awantua najanat, nuwigtu jega jegamat takamu aina nunu pachisa tinamsa augtai agagmauwai.

Baki bakichik augtai agakmauwa nuwig amina pujutjum dekamu nuwigtu tikichi pujutjishkam pachisa agakmau igkugtatme.

Agagmau ausa paan antumainun yaimpaktinuk takat takastin umikmauwai, kumpagmijai ijuntusam, jintinkagtin yaimpakmatai, nuwigtu apa, apachum ainau iniasam umimainaitme.

Augtai Tsayag 2 tawa nuna wakejus diisti tajame. ¡Shiig anentsam takasta!

<!-- image -->

## Ausatin iwainamu

<!-- image -->

<!-- image -->

<!-- image -->

<!-- image -->

<!-- image -->

a

b

c

## Yujag juwaamu

<!-- image -->

<!-- image -->

## Dakumkamu diisam agagmau ausam augmattsata

<!-- image -->

Iina muunjig tinu ájami, yujag tsamat jegakuig dekatia, chigki pampainakui, yumi yutut tepeamtai, nuwigtu ikam wekaeku wekama waintaya kuntin yujagken kautkamu.

Nuniaku tutaya yamaik yujag tsamainamu jegae, umintsaja yujag egáka juuka pataajai ajamdaisa yutaya, suji achatia tusa iina muunjig tiuwai.

<!-- image -->

- 2

## Yujag juwaamu pachisan unuimajai

- 1 Dakumkamu diisam kumpagmijai chichasta.
- ¿Muun aidaush wajina takainawa?
- ¿Wajiyai takainawa?
- ¿Yujag ikamian juukash waji yujumkan inajin ainawa?

<!-- image -->

<!-- image -->

Yamai. Papigmin iniimau aikta.

- a.  ¿Aentsush dekatkau dakumkamunmash wajukenawa?
- b.  ¿Yujagnash wajiyai juwinawa nunu dakumkam daaji agatjata.
- c.  ¿Ya pachinua yujag juwaamunmash?

Pataimish juyag juuta pachisash wajina tikichnash dekainawa nunú inimsam papigmin agagta.

<!-- image -->

- 1

Eke augtsuk, dakumkamu nuwigtu adaitukmau diisam. Kumpagmijai chichasta.

## Yujag juwaamu

- a.  ¿Dakumkamush wajina iwainawa?
- b.  ¿Waji pachisaik agagmauwaita?
- c.  ¿Tsegkenai juwaamu pachismesh waji dekame?
- d.  ¿Wagka ausattaji?
- e.  Aents, wajish nuwigtu kuntin aidau pachisa augmatmaush augchaukum nunú pachisam. Kumpagmijai chichasta.

<!-- image -->

## Tsegkenjai juwaamu

Yujag juuktasaik tsegken atsumnawai, yaig nuwigtu muunjai.

Tsegken muuntaik inak, pau, wampa, uyai aina nunú juutia.

Tsegken yaijaik chimi, kunchai, shuwiya aina nunú juutia.

Yujag juwaamunmag uchi apajin uyunui chagkin yaijan jukiag yujag chimpiatnun.

<!-- image -->

- 3 Ausa nagkankam aikta, nuniakum aikmaujum papigmin agagta.
- a.  ¿Yujagnash tuwi juwinawa?
- b.  ¿Tsegkennash wagka atsumainawa?
- c.  ¿Tsegken muuntash wagka atsumnawa?
- d.  Agagmaunmaya chicham igkugta dutikam, uwegmin mamikiata.

Juwaamu - muun - yaig - juutia - tsegken

- e.  Utuim tsupigmaujai najankata chicham dutikam papigmin agagta.
2. 4 Dakumkamu diista nunikam aikmaujum papigmin agagta. ¿Chimish yutaigkait?

<!-- image -->

Augkum antukta nunikam amesh wajuk tame nunú papigmin agagta.

Chimik tsegken yaig áyai tsujigka juutia wainak tsainak utsankai tusa.

Chimik tsegken yaigchi juutia

...yaig atsumnawai tsainak utsankai tamaunum.

- ¿Chimish wagka tsegken yaigchish juutaita?
- ¿Inak, pau aina dusha wagka tsegken muuntaish juutaita?
- b.  Awaksamek ausata akanja agagmau nunikam chichakam aikta:

¿Akanja agagmaush wajina pachis augmatua?

- c.  Jujú iniimau ainauk papigmin aikta.

¿Dekaskesh wajina pachis augmatua?

¿Utugkatnuk agagmauwaita?

## 5 Papigmin jujú takat ainau umikta:

Aikmaujum dakumkata. ¿Ikam wegakmesh waji yujagkea juumainaitme? ¿Wagka?

Jeeminish yujagke juukash wajina inajin agme nunú dakumkata.

<!-- image -->

<!-- image -->

- 1 Tikich nugkanmaya yujag juwaamuji dekámi.

## Shawi aents yujag juwaamu

Shawi aents aidaushkam yujag juuka yutanak dekainawai, ditak dekaskek kutsatin uminin ainawai.

Nantu kutsatinig kaimitun, sampin, paun nuwigtu tikich yujag aidaunashkam juu ainawai.

Yujagken dukap juukajag patajijai ajamdaiyas yuu ainawai dakunkut batsamsatatus.

<!-- image -->

<!-- image -->

## 2 Ausa nagkankam, papigmin aikta:

- a.  ¿Agagmaush waji aentsna pachis augmatua?
- b.  ¿Shawi aents aidaush waji takatna takau ainawa?
- c.  ¿Shawi aents aidaush waji nantutinia yujagnash juwinawa?

## 3 Papigmin tesakmau umikta, dutikam chiju betekmata.

## Chiju ainau

- a.  Shawi aents aidauk nantutin juu ainawai.
- b.  Shawi aents aidauk yujag juutan.
- c.  Patajijai ajámas yuu ainawai batsamsatatus.

Etsegkata nuniakum papigmin agagta:

- a.  ¿Utugkatna agagmauwaita?
- b.  ¿Nantu kutsatinish wagka juu ainawa?
3. 4 Agagmau ausata. Nunikam aikta.

Shawi aentsuk, yujag juuka yuwamunak iman diin ainawai pataajai dakunkut batsamsata tabaunum.

¿Kumpagmijaish 'ajamdaisa' yutash wajuk iwainamainaitpa?

- 5 Anentaimsata nunikam papigmin aikta.

¿Kakajus ausa aimainuk dekapjaum? Etsegkata.

¿Augmau aan pegkeg ematag takumesh waji dutikmainaitpa?

a

b

c

## Ajakmat

<!-- image -->

<!-- image -->

<!-- image -->

## Dakumkamu diisam ausata, nunikam augmattsata

Iina apachjig ikam egakmak wekaekama shuwin nugkan etegjauwai, nuniak nugka pegkegnak mamikjauwai nampich ijapagmaun, tagkan ayaun, kájag jintamkamun, jujú nugka aidaunak shiig jikatus wakejukui ajak wakejus tsapau asamtai.

<!-- image -->

<!-- image -->

## Ajakmamu pachisan unuimajai

- 1 Dakumkamu diista nunikam kumpagmijai chichasta. Kumpagmijai chichakmek jujú inimsata.
- ¿Waji ajakna ajakmainawa?
- ¿Ajakmakush wajina atsumainawa?
- ¿Ajakmaksh wajuk kuwitamain ainawa?
- 2 Yamai, papigmin iniimau aikta.
- a.  ¿Aentsush baki bakichik dakumjamua nuwish wajukenawa?
- b.  ¿Tsanim pukutnumash waji dekame?
- c.  ¿Ya pachinainawa ajakmamunmash?
- 3 Pataimish tsanim pukuamu pachisash wajina tikichnash dekawa nunú inimsata nunikam papigmin agagta.

<!-- image -->

<!-- image -->

<!-- image -->

<!-- image -->

- 1
- Eke augtsuk, dakumkamu nuwigtu adaitukmau diista. Nunikam papigmin aikta.

## Ajakmat nagkamamu

- a.  ¿Dakumkamush wajina iwainawa?
- b.  Agagmaush wajina pachisag augmatua? ¿Wagka agagmauwai tame?
- c.  ¿Dakumkamush adaitukmaujaish wajinma betekaita?
- d.  ¿Wagka ausattame?
- e.  ¿Augmatmaush bakishkiakesh ausaukaitam? ¿Wajuk niimtinaita? Kumpagmijai pachisam chichasta.

## Nugkui

Nagkamchak aents batsamsau aina duka wawa sakutin bukunawag batsamsajui.

Pachiashmau entsanum jegakma wainkau mama saepe jakettaman.

Nunikma Nugkui maman nijak pujaun, wainak 'minash mama ajamjusta tiu'. Tama dekas nawanjun amastajai, niish atumin unuimakti tiu.

<!-- image -->

Tujash Nugkuinak kuwitamkachaju, dutikam wakitkiu, nunikmatai pujus, Nugkui kajanum, besejan ipatak tiu. Anui jinta nain awa nuwi ukuajai ajak aidaun nunú jukim ajakmam yuwá pujustin atajum, tiu.

<!-- image -->

Agaju: Rosalía Yampis Agkuash

- 3 Ausa nagkankam, aímaujum papigmin agagta.
- a.  ¿Entsanum wekamash wajinak wainkami?
- b.  ¿Nugkuish nawanjinash utugkaukita?
- c.  ¿Nagkachak muun batsamsaush wajinak yuu ajami?
- 4 Iniimau ausata nunikam aímaujum papigmin agagta.

¿Augmatmaush wajuk nagkamnawa?

¿Nuwish wajukeawa?

¿Augmatmaush wajuk nagkanua?

- 5 Nagkaemaju ainau ausata nunikam papigmin papasam agagta.

Bakichik nuwa mama saepe entsanum jakeg minaun wainkau.

Nugkui aikú: 'Amaschattajai, dekas nawanjun amastajai tiu'.

Yaunchuk muuntak wawa saepenak bukuna wajakajui.

Tujash nugkuinak kuwitamkachajui.

## 6 Kumpagmijai iniimau pachisam chichasta.

¿Augmatmaunum etseja dusha imanuk diyam? ¿Wagka iwagmainaitme?

¿Ajakmamu augmatush tikichish augnukum? ¿Tu ainawa?

<!-- image -->

¿Augmatmaunmash wagkaik dakumjamush batsakmauwaita?

## 7 Ausata nunikam jujú iniimau papigmin aikta:

- a.  ¿Ausa nagkankum takat umiakmesh yupichuk diisum?
- b.  ¿Waji utugchata igkugmume?
- c.  ¿Wajuk iwagmainaitme?

Batsatkamugminia ajakmat pachisa augmatmau sutamak papigmin agagta. Dakumjamu kajimattsuk batsatkata.

<!-- image -->

<!-- image -->

- 1 Tikich aentsu ajakmatji dekátasa augji.

## Shawi aents ajakmamuji

Pedro Shawi aentsuitjai, pataag aidauk eke ajakmatsuk uminin ainawai.

Tsawan takastin tsawautaik apajuk shiig kashikmas inankagtinuwe natakiag maitnume tusa.

<!-- image -->

Takaku yuwatnunak dukug inagnuwe ipaamu ajamsatnun.

Ajakma nagkankag tentena pekaamas nijamchin umin agme.

Agaju: Rosalía Yampis Agkuash

## 2 Ausa nagkankam, papigmin aikta:

- a.  ¿Shawi aents aidaush ajakmatasash wajuk uminin ainawa?
- b.  ¿Shawi aents ajakmamunmash ya pachinainawa?
- c.  ¿Shawi aents aidaush eke ajakmaskesh wajina dutikin ainawa?

- 3 Shawi aents aidaush wajukin ainawa nunu papigmin agagta.

Eke ajakmatsuk

Ajakmamunum

Ajakma nagkanak

- 4 Kumpagmijai chichasta, nunikam aímaujum ijunjam augmattsata.

¿Augmatmaunum etseja dusha imanuk diyam? ¿Wagka?

<!-- image -->

¿Pataim ajakmamu, Shawi aents ajakmamujaish wajinma betekaita?

<!-- image -->

Tikichish wajuk ajakmauk ainawa nunu dekamush pegkejak diyam? ¿Wagka? Etsegkata.

¿Agagmau wainkaum dusha wajinma yaimpamainaita?

- 5 Anentaimsata nunikam papigmin aikta.

¿Utujimtsukek ausamesh aimkaum? Etsegkata.

¿Augmau aan pegkeg ematag takumesh utugmainaitpa?

a

b

c

## Egakmat

<!-- image -->

<!-- image -->

<!-- image -->

## Dakumkamu diisam ausam augmattsata

Muuntak chichamnak aatus tujamiuwai, kuntin, ikamia aina nuna dukujig awai. Nuniu asamtai, kuntin wainkaik kajegkaik emashtaya kuntinu muunji tijae jukagtuwa, tuwajame.

<!-- image -->

<!-- image -->

## Egakmamu pachisan unuimajai

- 1 Dakumkamu diisam kumpagmijai chichasta. Kumpagmijai chichakmek juju inimsata.
- ¿Muuntash wajukeawa?
- ¿Ya pachinainawa?
- ¿Baki bakichik dakumkamunmash wajina uminawa?
- 2 Yamai, papigmin iniimau aikta.
- a.  ¿Aentsush dekatkau dakumkamua nuwish wajukeawa?
- b.  ¿Dakumkamu jimaja dusha wajinma betekaita? ¿Wajinma betekchauwaita?
- c.  Egakmaktasa takatai ainau dakumkam daaji agatjata.
- 3 Pataimish egakmamu pachisash wajina tikichnash dekawa nunú iniimsata nunikam papigmin agagta.

<!-- image -->

<!-- image -->

<!-- image -->

<!-- image -->

- 1
- Eke augtsuk, dakumkamu nuwigtu adaitukmau diista. Nunikam kumpagmijai chichasta.

## Kuntin egakmamu

- a.  ¿Aentsush dakumkamunmash wajukenawa?
- b.  ¿Waji pachisa agagmauwaita?
- c.  ¿Kuntin maamu pachismesh wají dekame?
- d.  ¿Kuntinush mautash dekatasamesh wakegamek?
- e.  ¿Kuntin maamu pachisa augmatmaush bakishkiakesh ausaukaitam? Kumpagmijai pachisam chichasta.

<!-- image -->

## Kuntin egakmamu

Iina muunjig yaunchuk nagkamas  egamka yutanak dekauwai. Nunin asa egakmaku atsumjatnujinak aishmag aidauk najanin ainawai.

Uminkag ikam wetatak nuwen akateawai, wii atsaig tikich aentsuk ijamaitsui nuwigtush wii ikam wemauk tikichik ujamaitsume.

- Nunak tiuwai kuntinun ishimtukai tusa.

Yamaik kuntinnak kuwitamas

- yuwinashmaunum amuekae nunin asamtai kakajus igkumain dekapenatsui.

<!-- image -->

## 3 Ausa nagkankam, aimaujum papigmin agagta.

- a.  ¿Ya kuntinnash egakmawa?
- b.  ¿Aishmagkush eke egakmak wetsukesh nuwenash wajintua?
- c.  ¿Wagka dekapasash egakmawa?
- d.  ¿Dakumkamu diismash wajiyai egakmainawa?
- e.  ¿Tu dekaskenash etsejua?

Egakmamunmag ima uchik pachinainawai.

Aishmag pachinui egakmak patajin ajamsatatus.

## 4 Dakumjamu diista nunikam papigmin aímaujum agagta.

¿Kuwitamsa egakmaktag takuish waji dutikmainaita?

<!-- image -->

<!-- image -->

<!-- image -->

<!-- image -->

## 5 Ausam wainkata wajukeawa nunú, nunikam papigmin aikta.

<!-- image -->

- ¿Tu akanja agagmaunma egakmamu imanjish wantinua?
- ¿Tu akanja agagmaunma aishmag akatmamaush wantinua?
- 6 Awaksamek ausata nunikam aikta chichakam:

¿Wajina ima senchish augmattsae?

¿Utugkatna agagmauwaita?

¿Dekapasa egakmamush wagka imanaita?

<!-- image -->

## 7 Papigmin jujú takat ainau umikta.

- ¿Ikam kuwitamaush imankait? ¿Wagka? Etsegkata.
- ¿Batsatkamugminish tikich egakmatash awak? Dakumkata.

<!-- image -->

- 1 Tikich aentsu egakmataiji dekátasa augji.

## Achuar aents egakmamu

Achuar aentsuk egakmak wetatkug, uumin, yajagken, rifle ainaun etegkeg umis uku ainawai.

- Aishmag aidauk, tsawák eke
- ikam wetsuk, 'wais' ajak ukuka umutaiya nuna umiawai. Nuwi etsejainawai wajinak kajamjaje nuna, nuniak muun pujuta wainkau akateam antin ainawai. Yupichu egakmaktag takug kuntin dakumtan dekau amainai.

<!-- image -->

Agaju: Rosalía Yampis Agkuash

## 2 Papigmin aikta:

- a.  ¿Agagmaush yana pachis augmatua?
- b.  ¿Wajina 'wais' tawa?
- c.  ¿Wagka kuntin dakumtanash dekaush amainaita?

## Chiju ausata nunikam betekmasam agagta.

ukuwak Eke egakmak waisan wetsuk umiawai.

amainai dakumtan Kuntin dekau.

mautaijin Aishmag umiawai kuntin aidauk.

## 4 Kumpagmijai juunikam chichasta nuniakum aikta.

¿Agagmau ujajata dusha imanuk diyam? ¿Wagka?

¿Atumi egakmatjum Achuar ainau egakmamujijaish wajinma betekmamtinaita?

<!-- image -->

¿Tikich aents egakmamu pachisa dekamush iman tamek? ¿Wagka? Etsegkata.

a

b

c

<!-- image -->

<!-- image -->

## Duwe takat

<!-- image -->

## Dakumkamu diisam ausam augmattsata

Nantu Aujujaig aents ajakajui, Nantu nuwatkauwai Aujun. Yuwi Saigme tuwimjutuata uwagtajai tiuwai. Auju ajanum wee nigki tuwima amuk atsume tuu pujujam, Nantu kajek nayaim weuwai. Nunitai Auju wainak ¡waa aishua! Takug pataetuk niji nenamunum wekama tsujimak iyak pujakui nunikmatai Etsa yumijauwai kusuiiii auju pujaku duwe najaneu pinig, ichinak najantai aamai tiuwai.

<!-- image -->

## Duwejai takamun unuimajai

- Dakumkamu diista nunikam kumpagmijai chichasta. Kumpagmijai chichakmek juju inimsata. 1
- a. ¿Nuwa aidaush dekatkau dakumkamua nuwish wajukenawa?
- b. ¿Nuwa aidaush wajijai takainawa?
- c. ¿Nuwa batsata dusha wajukuita?
- Dakumjamu diista nunikam duwejai takamunmash wajina atsumainawa nunu pachisam chichasta. 2
- Pataimish duwejai takamu pachisash wajina tikichnash dekawa nunú iniimsata nunikam papigmin agagta. 3

<!-- image -->

<!-- image -->

<!-- image -->

<!-- image -->

<!-- image -->

- Eke augtsuk, dakumkamu nuwigtu adaitukmau diista, Nunikam papigmin aikta. 1
- Yaunchkesh diisa takastin pachismesh augnukum. ¿Wajuk niimtinaita? Kumpagmijai chichasta. 2

<!-- image -->

## Buwits najanmau

## Wajich takatai

- Duwe
- Yukuku
- Tatag
- Kuwiship
- Tagkuip
- Jinchag kaya

## Umiamu

<!-- image -->

1. Duwe yukukujai pachimau.
2.  Duwe tsujiasa juki tatagnum buitsa numpiji apugmau.
3.  Duwe akaasa juki naneja esajam ema iyashi najatmau.
4.  Duwe ekenjamu kuwishpi kuwemja betekuch emamu.
5.  Buits yumi ukatka duwi tagkuipi kuwemja pinumau.
6.  Buitsa tuntupe jinchag kaya juki yakaja shiig pinumau.
7.  Buits etsanum jiiki ujugmau.

## Ausa nagkankam, mamikiata aiktin nunikam papigmin agagta. 3

- a.  ¿Diisa takastinun umiakush wajina atsumjae?
- b.  Agagmaunmash ¿Akaasmau tawa nunash wajinkua tawa?
- c.  Yukukush ¿Eke duwe naneskek pachimtaiyait atsa naneja?
4. Awaksamek ausata nunikam papigmin buwitsash wajuk najantaimpaita nunú papasam agagta. 4

<!-- image -->

<!-- image -->

<!-- image -->

Buwitsa tuntupe jinchag kaya juki yakaja shiig pinumau.

Duwe yukukujai pachimau.

Duwe ekenjamu kuwishpi kuwemja betekuch emamu.

- Chiju ausam antukam dekatkaush takamush tuwita nunu dakumkata. 5

Buwits etsanum jiiki ujugmau.

Duwe tsujiasa juki tatagnum buwitsan numpiji apugmau.

- Kumpagmijai ijunjata nunikam chichamai aikta: 6

¿Diisa takastin papasa emamush imankait? ¿Wagka?

Diisa takastin tawa nuwish ¿Duwe akaasa jukimush makeashit dusha utugka dekanua?

- Papi tsupigmaunum ausata nunikam papigmin dakumkata. 7

buwitsan duwe

yukuku

- Ausata nunikam jujú iniimau papigmin aikta: 8
- a.  ¿Ausa takat umiamush yupichukait?
- b.  ¿Wajinma utujiakmume?
- c.  ¿Utujimjamugmesh wajuk dakuemainaitme?

<!-- image -->

<!-- image -->

- Tikich aents duwejai takamu dekatasa augji. 1

## Aimara duwejai takamu

Aymara aents aidauk duwejai najankug dekas takastinun najaná wajakajui, ima senchi najanauwai vaso kampatum niimtinun ( Horizonte tricolor del sur ).

<!-- image -->

- Campesino huaco najankug tashia wajaknun, najaná wajakajui. Tujash plata takakug shiig dekau ajakajui, duwiyai kuwashat takatain najankau ainawai.
- Aymara duwejai takamuk dita pujutjin iwainawai. Najantaiji, vaso, jarra, juego de té nuwigtu egkea yutai aidauk ukukui niimtin ainawai, puma, llama aina duka ditanun iwainmawai.

<!-- image -->

Aymara aents aidauk batsatui seis provincianum departamento Puno antsag Moquegua, Tacna distritojinish batsatui.

## Papigmin aikta: 2

- a.  Kumpagmijai juunikta nunikam iniimau papigmin aikta:

¿Aymara aents aidaush plata takatnash wagka dekau ajaku tajume?

¿Aymara aents huaco najankamush wagkag tashiash ajami?

- b.  Papigmin, juna junitaish waji nagkaemaktatua nunú agagta.

Campesino huaco najankamuk…

Aymara aidauk plata takakug shiig dekau ajakajui …

Aymara duwejai takamuk dita pujutjin iwainmawai…

Ausaum dusha wagka imanaita nunú kumpagmijai chichasta.

a

b

c

## Ajakma juwaamu

<!-- image -->

<!-- image -->

<!-- image -->

## Dakumkamu diisam ausam augmattsata

Iina patajig duse tujuag uminunak wajautichiji mamutai, duke yagku wetai dekauwai. Duse tegakug aneaku ainawai, tsujinag jugaku esajati tusag kuwitamas tegau ainawai nuwigtu ukukiajin Nugkui yumigtamjai tuwinau asag.

<!-- image -->

<!-- image -->

## Ajakma juwaamu pachisan unuimajai

1

- Dakumjamu diisam kumpagmijai chichasta. Kumpagmijai chichakmek jujú inimsata. 1
- ¿Dukug aidaush wajina takainawa?
- ¿Dusenash wajijai uwenawa?
- ¿Ya takamunmash pachinainawa? ¿Wagka?
- Yamai, iniimau papigmin aikta. 2
- a.  ¿Waji ajanma yujawa?
- b.  ¿Dukug aidaush ajaknash wajijai uwenawa?
- c.  ¿Wajina uwenawa?
- Pataimish wajina ajanmayanash uwenawa nunú iniimsata, nunikam papigmin agagta. 3

<!-- image -->

<!-- image -->

- Eke augtsuk, dakumkamu nuwigtu adaitukmau diista. Nunikam kumpagmijai chichasta. 1

## Duse jukimu

<!-- image -->

- a.  ¿Wajuk niimtinuk agagmauwaita?
- b.  ¿Wají pachisa agagmau tame?
- c.  ¿Duse uweamunmash waji dekame?
- d.  ¿Utugkatna ausattaji?

## Yampits wait anenkagtin

Initik awajun aidauk ajagtuchu ajakajui, nunin asa wawa kesaja bukunak patajin waitka wajaku ainawai.

<!-- image -->

Dukug aidau Iwa jiintin

<!-- image -->

wekama yampits tsetseag kuja tepettaman wainak jukiuwai. Jeen ejegaag jiinum ayauntsa aepsam ujen jujujui. Nunikmatai shaan, dusen ayujuinau imatikam tsukagmak kajitam nanak weuwai.

Nunik yampitschik uumak wee, jegauwai bakichik dukuju jeen, nunik jegá kutuktu ima imakua ashi kujagmaujinak utsagkui, nunikmatai dukug kuwitamas juki ukusui.

<!-- image -->

<!-- image -->

nuwa aidauk ajakmatan

Nuwi nagkamas awajun nagkamau ainawai.

Agaju: Rosalía Yampis Agkuash

## Ausa nagkankam, aikta nuniakum papigmin agagta. 3

- a.  ¿Yampisnash yaki wainkauwaita?
- b.  ¿Duse uwetasash wajina atsumawa?
- c.  ¿Wagka chagkinnash takainawa?
4. Chicham ejeta nunikam uwegmin baki bakichik iwainakta. 4

uweamu  -  kesaja  -  duse  -  kujau

- Utuim tsupigmauwai chicham najankata dutikam papigmin agagta.
- Dakumjamu diista nunikam iniimau papigmin aikta. 5

¿Aja duse ajakmamush wajukuita?

<!-- image -->

<!-- image -->

- Ausam aja duse ajakmaunum anentaimsata. Duwi kumpagmijai chichasta. 6
- ¿Wagka ajash nugka ashi tsapamunmash ajamtaiyaita?
- ¿Awajunish nugkanash tikichnash wajinma takau ainawa?
- Agagmaunum, nugka ashi tsapau ainau niime igkugta. Papigmin agagta. 7

<!-- image -->

<!-- image -->

<!-- image -->

<!-- image -->

## Papigmin juju takat ainau umikta: 8

- Aímaujum dakumkata.
- ¿Amesh yama aja ajutjamkuish waji ajakmaminaitme?
- ¿Wagka?

<!-- image -->

- Tikich ajak uweamu dekatasa augji. 1

## Nomatsigenga aents shaa juwamu

Nomatsigenga shaa juwákug aja apu ataik ipaama takasui tuja aja yaig ataik patajijaig juukui.

Muun Pancho patajin ujawai:

- •
- Kashi, yaya tsapaka pegkeg kintamkug, esat tsawagmatai ajak shiig uwentin
- asamtai aniawai.
- Nantu antumtaik, ajak muun nantu antumauwa iman tsapaka nejekmatai dukap juuktajai tusa segamin ainawai.
- Nuwa shaanak egkeawai, ajakjintin juki tau asa.
- Shaak yagkuwai, tujash tikich niimtinchakam ayawai, bukusea, kapantu nuwigtu paish.

Experiencia amazónico-IV Ciclo 22-02-2002\_revisada (1) Doc

<!-- image -->

## Ausa nagkankam, papigmin aikta: 2

- a.  ¿Agagmaunmash yana pachis augmatua?
- b.  ¿Nomatsigenga aents aidaush waji takatna takainawa?
- c.  ¿Nomatsigenga aents aidaush wajuk ajaknash uwen ainawa?
4. Papigmin tesaja umikam chiju betekmata. 3

## Chiju

- a. Nomatsigenga aents ainauk ajaknak uwen ainawai
- b. Kashi, yaya tsapaka pegkeg kintamkug, esat tsawagmatai
- c. Ipama takawai

## Etsegkata nunikam aímaujum papigmin agagta. 4

- a.  ¿Utugkatasa agagmauwaita?
- b.  ¿Wagka ajaknash uwen ainawa nantu antumamtaish?
3. Anentaimsata nunikam papigmin aikta. 5

¿Utujimtsukek ausa aimkaum? Etsegkata.

¿Augmau iwajatag takumesh waji dutikmainaitme?

a

b

c

<!-- image -->

## Namak maut

<!-- image -->

<!-- image -->

## Agagmau ausata nunikam augmattsata

Iina muunjig, aatus dekawai kuyut tepeatnunak pishak Jiip shinutai, nantu jintamui yamaik kuwashat mijan wajattawai tusa tinu ainawai.

<!-- image -->

<!-- image -->

## Namak mautan unuimajai

- Dakumkamu diista nunikam kumpagmijai chichasta. 1

Kumpagmijai chichakmek juju iniimsata.

<!-- image -->

<!-- image -->

- ¿Muun aidaush wajina takainawa?
- ¿Wajiyai takainawa?
- ¿Namaknash waji yujumkanak inagkatnume?
- Yamai, Papigmin iniimau aikta. 2
- a.  ¿Aentsush dekatkau dakumkamua nuwish wajukenawa?
- b.  Namaknash wajiyai main ainawa nunú dakumkam daaji agatjata.
- c.  ¿Namak maamunmash ya pachinua?
- Pataimish namak mauta pachisash wajina tikichnash dekainawa nunu inimsata, nunikam papigmin agagta. 2

<!-- image -->

- Eke augtsuk, agagmau nugkan awa nunu diista. Nunikam kumpagmijai chichasta. 1
- a.  ¿Yaunchkesh jutik agagmaush wainnukujum? ¿Tuwi wainnujume?
- b.  ¿Utugkatnuk agagmauwaita? ¿Utugka dekame?
- c.  ¿Wajina pachisag augmatua?
- Iniimau ausata nunikam chichamai aikta. ¿Agagmaush wajukuita? 2

Awai dakumjukmau agagmauji.

Dakumkamujig awai.

Fecha nuwigtu dakumkamuji awai.

Kuwesmagmau awai.

- Yamai, papigmin iniimau aikta. 3
- a. ¿Waji dakumkamuna iwainmawa? ¿Wagka?
- b. ¿Waji pachisa agagmau tame?
- c. ¿Agagmaush utugkatasa ausatin tame?
- d. ¿Etsegku agagmaush bakishkiakesh ausaukaitam? Kumpajum ujakta.

## TSAWAN NAMAK MAAMU

<!-- image -->

## Ashi muun ainau ipaji namak chichamjuka nijamunum.

Tuwi atatua:

Local casa comunal ' Chipe '

Tsawan:

sábado 18 de octubre

Etsa:

8:00 am.

## Namakak betek tinamdaeka jukittaji

Apu Yagkitaiyai agatmamjatajum Untsumtai - 987888555

¡TAAM PACHINKATA!

## Ausa nagkankam, aímaujum papigmin agagta. 5

- a.  ¿Etsegmaush wagka agagmauwaita?
- b.  ¿Agagmaunmash waji chichama igkugkume? Agagmau wainkata nunikam uwegmin baki bakichik mamikiata.
- Utuim tsupigmaujai chicham najankata nunikam papigmin agagta.
4. Awaksamek ausata nunikam aímaujum papigmin dakumkata. 6

```
entsa  -  namak  -  apu  -  namak maamu  muun aidau  -  pata
```

<!-- image -->

- Namak aidau daaji ausata nunikam chitsui akankum agagta. 7
- Chicham ausam papigmin betekmam pekata chiju najankamnum 8

<!-- image -->

kuwashat Yamai maamji yutui.

- Ujajatui Apachum aidau dekamun namak maut
- Juju takat papigmin umikta: 9
- Jeemin namakjai inagkamu dakumkata.

<!-- image -->

- Tikich aents namak mamu unuimagtasa augji. 1

## Ashanigka aents namak maamu

Ashanigka aents aidauk tinamsa namak maa yutan dekau ainawai, aatus: nagkí, agseajai, washima nuwigtu dekai.

Aishmag aidauk,

<!-- image -->

eke namaká wetsuk 'pijipjin' esag uwejin, nagkin, agsean nuwigtu dekan usukig juwawai dukap wakemkatatus.

Ashanigka aents ainaunmag namak 'dukap maa' pataajai ajamdaiku anenisa pujamuk imanai. Namaknak pataa wakejus yuu ainawai yuta pegkeg asamtai.

Agaju: Segundo A. Bakuants Cuñachi

## Ausa nagkankam, papigmin aikta:

- a.  ¿Ya aents aidauna pachis augmatua?
- b.  ¿Ashanigka aents aidaush waji takatna takainawa?
- c.  ¿Ashanigka aidaush namaknash wajuk main ainawa?

2

## Papigmin tesaja umikta nunikam chiju betekmata. 3

## Chiju aidau

- a.  Ashanigkak namaknak main ainawai
- b.  Uwegnum nuwigtu namak mautain 'pijipji' usukig juwawai
- c.  Namak pataajai ajamdaisa yuwamuk
4. Etsegkata, nunikam papigmin agagta: 4
- a.  ¿Utugkatasa agagmauwaita?
- b.  ¿'Pijipjish wagkaik takataita?
7. Agagmau ausata. Nunikam aikta. 5
- Ashanigka aents aidaunmag namak 'dukap maa' patajai ajamdaisa anenisa pujamuk imanai.
- ¿Kumpagmijaish 'ajamdaisa yuwamush' wajuk iwainamainaitme?
10. Anentaimsam papigmin aikta. 6

¿Utujimtsukek ausa aimkaum? Etsegkata.

¿Augmau iwajatag takumesh waji dutikmainaitme?

a

b

c

Takastin

<!-- image -->

<!-- image -->

<!-- image -->

## Dakumkamu diisam ausam augmattsata

Iina apachjig tinu agme Etsa Bachigjaig aents ájaku ainawai nunin asag ditai dekas awantua najantain nagkamawajuk juna najanau ainawai; itipak, buchak, senta, tijigkas, tseemtai, wampach, chagkin. Jujui nagkamas najantanak nagkamau ainawai.

<!-- image -->

## Awantua najanat

<!-- image -->

## Awantua najantan unuimajai

- Dakumjamu diisam kumpagmijai chichasta. Kumpagmijai chichakmek juju inimsata. 1
- ¿Awajun aishmag aidaush waji takatna takainawa?
- ¿Ikamianash wajina juwinawa?
- ¿Kaapish wajinma pegkejaita?
- Yamai, aíkmaujum papigmin agakum dakumkata. 2
- a.  ¿Aishmag awajun aidaush wajina awantuash najanin ainawa?
- b.  ¿Aishmag awajun aidaush chagkina najankush wajina tikishnash takau ainawa?
- Pataim iniasta chagkin najantan pachis dekamujin nunikam papigmin dakumkata. 3

<!-- image -->

<!-- image -->

<!-- image -->

- Eke augtsuk, dakumkamu nuwigtu adaitukmau diista. Nunikam kumpagmijai chichasta. 1

## Awajun awantua najanmau

<!-- image -->

- a.  ¿Aentsush wajukenawa?
- b.  ¿Wajina pachis augmatu tame?
- c.  ¿Awantua najanmaush waji dekame?
- d.  ¿Utugkatna agagmaush ausattaji?
- e.  ¿Juninmamtin agagmaush bakishkiakesh ausaukaitam?

## Yamai, juju agagmau ausata.

## Awajun awantua najanmau

Jutinu tinamsa najantai

<!-- image -->

<!-- image -->

<!-- image -->

<!-- image -->

## 'Ikamia juuka takatai'

Ikam igkunnawai, chagkin najanku takatia

<!-- image -->

<!-- image -->

Bataek igkunui mujá nuniaskuish pakanum

<!-- image -->

Jigkai tsamaka kakaegu juunui

Agaju:

Rosalía Yampis Agkuash

- Ausa nagkagkam, iniimau aikta. Aikmaujum papigmin agagta. 3
- a. ¿Chagkin awantuatasaish waji atsumnawa?
- b. ¿Bataenumiash wají jiinnawa?
- c. ¿Etsenash wajinma atsumawa?
- Utuim shiig batsakta dutikam papigmin agagta. 4
- Juju chicham ainaush wajinkua tawa nunu kumpagmijai chichasta. 5

<!-- image -->

'Ikamia juuka takatai'

'Awajun awantua najanmau'

- Dakumkamu diista nunikam nuwash wagkag awantuash najanainatsua nunú kumpagmijai chichasta. 6

<!-- image -->

Yamai, juju iniimau papigmin aikta:

- ¿Chagkinnash wajiyai najanin ainawa?
- ¿Chagkin waamak mamujai takush wajiyai najanin ainawa?
- Dakumkamu nuwigtu agagmau awaksamek diista. Yamai, iniimau chichakam aikta: 7

¿Waji agagmauwa ausaume?

¿Utugkatnuk agagmauwaita?

- Aímaujum papigmin agagta: 8
- ¿Awantua najantai iwainakta takumesh waji dutikmainaitpa?

<!-- image -->

<!-- image -->

- Agagmau augku tikich aents awantua takatai dekaami. 1

## Pitumarca awantua najanmau

<!-- image -->

Cuzco awai bakichik distrito Pitumarca daagtin , juwig, aishmag nuwa aidauk awantua najantan batsamtin ainawai, ima senchi awantua najanin aina nunak cumbi nuniashkush ccompi tinu ainawai.

Ccompi tawa duka janch vicuña nuniashkush alpaca uje kutama shiig niime kidagpatin wajakin najankamun tinu ainawai. Juju awantau najanmaunak duwik inca batsamá wajakua imanuik najanak inca patayijai takastinun aika wajakajui.

Pitumarqueños ainauk alpaca, llama nuwigtu uwig aina nuna ujen kutamá awantuag najanin ainawai nunik dupan juuka jakimtikin ainawai.

<!-- image -->

Awantua najankamunmag, pitumarquinos ainaunmag wantinui figuras geometricas , ikamia najankamu wegantun, calendario agrícola nuwigtu jiistamtain, aiksag tikish tsawantai takatai wegantunashkam.

Agagmauwai: Agencia Peruana de Noticias (Andina)

## Ausa nagkankam, papigmin aikta: 2

- a.  ¿Agagmaunmash ya aents aidauna pachis chichawa?
- b.  ¿Pitumarquiño aidaush waji takatna takau ainawa?
- c.  ¿Awantua najankush wajina takau ainawa?
4. ¿Vicuña pachisa chichamush antinkum? Dakumkamu diista nunikam papigmin augmattsata. 3

Vicuñak:

<!-- image -->

## Etsegkata nunikam papigmin agagta: 4

- a.  ¿Utugkatnuk agagmauwaita?
- b.  ¿Ccompi ainaush yadaunak awantuash najanin ajami inca batsamá wajakua nuwish?
3. Anentaimjata nunikam aikta chichamai. 5

¿Utujimtsukek ausamesh aimkaum? Etsegkata.

¿Augmau iwajatag takumesh waji dutikmainaitme?

a

b

c

## Jegamat

<!-- image -->

<!-- image -->

<!-- image -->

## Dakumkamu diista, agagmau ausata nunikam aimkata

Muuntak jéga apujatnujinak, dekatkauk nugkan mamikiuwai paka tepákun senchi anitchaun, entsa uwet nuwigtu juna atsumjauwai: shugkun, káapin, dukan, minagkun, tagkanan, jujú ainaun umik nagkamauwai jéga jegamtan.

<!-- image -->

65

## Jega jegamtan unuimajai

- Dakumjamu diista nunikam kumpagmijai chichasta. 1
- ¿Nuwash jega jegamaunmash wajukeawa?
- ¿Dekatkau dakumkamua nuwiyash wajinmainaitpa?
- ¿Jega jegamkush wají dukana takau ainawa?
- Yamai, Iniimau papigmin aikta. 2
- a.   ¿Chapi dukesh tuwiya tsupitaimpaita?
- b.   ¿Chapi dukesh utugkatasa takataiyaita?
- c.  ¿Tikichish waji duka wainme?
- Pataim iniasta jega jegamtan pachis dekamuji dekam etsegkata.. 3

<!-- image -->

<!-- image -->

<!-- image -->

- Eke augtsuk, Agagmau diista. Nunikam kumpagmijai chichasta. 1
- a.  ¿Wajuk niimtinuk agagmauwaita? ¿Yaunchkesh juninush wainnukum?
- b.  ¿Waji pachisa agagmau tame?
- c.  ¿Wagka agagmaush ausattame?
- d.  ¿Jega jegamau pachismesh waji dekame?

<!-- image -->

## Juju iniimau ayakum papigmin aikta. 2

- ¿Nuwauch dakumkamunum puja dusha wagkag tush chichawa?
- Dakumjamua nuwish, ¿Waji etsegmau dekatag tame?

<!-- image -->

## Jegak kuwitamkagtawai

Juanka, Ana yaum kashi tsetseag buutme, chupijuwe.

<!-- image -->

¡Ehe, titatjai!

<!-- image -->

Ikam weti duka juwak.

Muun Jorge, wait aneasam ¿jega iwagtugmainkaitam?

Chapi duke pegkejan yajuakan besekun yapajiaktajai.

Muun duka mamukuk yapajiakta tita.

<!-- image -->

¡Ana diisia! Juju duka jega chigkaejama nunú yapajiatnai.

<!-- image -->

<!-- image -->

## Ausa nagkankam, aimaujum papigmin agagta. 4

- a.  ¿Wajina pachis augmattsame?
- b.  ¿Ya tsetsekaish buutmayi?
- c.  ¿Anash jeenash iwajamkaya? ¿Wagka?
- d.  ¿Jega iwajatasash waji dukana takase?
- e.  ¿Tamauwa nuwiyash tu dekaskechuita?

Ana seemak buutu chupiju asa.

1

Jegak dukai iwagnaju.

2

- Augmatmaunum nagkaemakiu ainau ausata nunikam papigmin papasa agagta. 5

Ana jeen iwajau.

Jorge dukug Ana jee iwagtugta tiu.

Ana tsetseag nuwigtush chupiju asa buutiu.

Muun chapi duken tsupiju jegan iwajatatus.

Jega mamug kitaun muun iwajau.

3

<!-- image -->

- ¿Anash tsetseajash wajintiamkiyi? ¿nuwigtu jee iwajash wajintiamkiyi? Dakumkata.
- ¿Augmatmaush wakejusmek diisum? ¿Wagka?
- ¿Jujú augmatmau ausatajum tusamesh tikichish tumainkaitam?
- Wajinmainaitpa nunú etsegkata.

<!-- image -->

<!-- image -->

Tikich aentsu jega jegamtaiji dekatasa augji.

## Ashanigka jegamat

Ashanigka aents ainauk jeganak 'batsatkamu' tinu ainawai wagki jegak kuwitamkagtawai nuwigtush jeganum patajai igkunitia tuwidau asag.

<!-- image -->

Ashanigka aidauk jeenig yujumkan inajui, nijawai, agajin jaipiawai, shaan akawai, nijamchin apawai nuwigtu ayamui. Jegá batsatuk ashi wakegas, puyatjus takatnak uminawai.

Ashanigkak ijagdaikug, tuke nijamchin umin ainawai. Ijagnaimauk pataajai ijutkauk atan, nuwigtu shiig antugdaika batsamtan sukagtawai.

Agaju:

Rosalía Yampis Agkuash

## Ausa nagkankam, papigmin aikta: 2

- a.  ¿Agagmaunmash ya aents aidaun pachis chichawa?
- b.  ¿Ashanigkash wagka jeganash 'batsatkamu'tinu ainawa?
- c.  ¿Ashanigkash jeenish wajina takau ainawa?

## Papigmin agagta dekasken etseja nunu. 3

Jegak kuwitamkagtinai.

Ashanigka ainauk jeen ijagdayin ainawai.

Ijagnak ima aishmagkuk juwai.

Patak dakunkut takatnumag pachinin ainawai.

## Etsegkata nunikam papigmin agagta: 4

- a.  ¿Utugkatna agagmauwaita?
- b.  ¿Pataimish wajina jegash takauwe?
3. Agagmau ausata. Nunikam kumpagmijai juunikam aiktin chichasta. 5
- Ijagdaimauk pataajai ijutkauk atan, nuwigtu shiig antugdaika batsamtan sukagtawai.
- ¿Patajai nuwigtu batsatkamunmayajai ijutkau batsatmaush iman tamek? ¿Wagka?
6. Anentaimjam papigmin aikta. 6

¿Iniimau aiktasamesh waji dutikamume? Etsegkata.

¿Shiig aujut unuimagtag takumesh waji dutikmainaitme?

<!-- image -->

73

74

<!-- image -->

75

## CARTA DEMOCRÁTICA INTERAMERICANA

El  22  de  julio  de  2002,  los  representantes  de  las organizaciones  políticas,  religiosas,  del  Gobierno y  de  la  sociedad  civil  firmaron  el  compromiso de  trabajar,  todos,  para  conseguir  el  bienestar  y desarrollo del país. Este compromiso es el Acuerdo Nacional.

El Acuerdo persigue cuatro objetivos fundamentales. Para alcanzarlos, todos los peruanos de buena voluntad tenemos, desde el lugar que ocupemos o el rol que desempeñemos, el deber y la responsabilidad de decidir, ejecutar, vigilar  o  defender  los  compromisos  asumidos. Estos son tan importantes que serán respetados como políticas permanentes para el futuro.

Por esta razón, como niños, niñas, adolescentes o adultos, ya sea como estudiantes o trabajadores, debemos  promover  y  fortalecer  acciones  que garanticen el cumplimiento de esos cuatro objetivos que son los siguientes:

## 1. Democracia y Estado de Derecho

La justicia, la paz y el desarrollo que necesitamos los peruanos sólo se pueden dar si conseguimos una  verdadera  democracia.  El  compromiso  del Acuerdo  Nacional  es  garantizar  una  sociedad en  la  que  los  derechos  son  respetados  y  los ciudadanos viven seguros y expresan con libertad sus opiniones a partir del diálogo abierto y enriquecedor; decidiendo lo mejor para el país.

## 2. Equidad y Justicia Social

Para  poder  construir  nuestra  democracia,  es necesario  que  cada  una  de  las  personas  que conformamos esta sociedad, nos sintamos parte de  ella.  Con  este  fin,  el  Acuerdo  promoverá  el acceso a las oportunidades económicas, sociales, culturales y políticas. Todos los peruanos tenemos derecho a un empleo digno, a una educación de calidad, a una salud integral, a un lugar para vivir. Así, alcanzaremos el desarrollo pleno.

## 3. Competitividad del País

Para afianzar la economía, el Acuerdo se compromete  a  fomentar  el espíritu de competitividad en las empresas,  es decir, mejorar la calidad de los productos y servicios, asegurar  el  acceso  a  la  formalización  de  las pequeñas  empresas  y  sumar  esfuerzos  para fomentar la colocación de nuestros productos en los mercados internacionales.

## 4. Estado Eficiente, Transparente y Descentralizado

Es  de  vital  importancia  que  el  Estado  cumpla con  sus  obligaciones  de  manera  eficiente  y transparente  para  ponerse  al  servicio  de  todos los  peruanos.  El  Acuerdo  se  compromete  a modernizar la administración pública, desarrollar instrumentos que eliminen la corrupción o     el uso indebido del poder. Asimismo, descentralizar el poder y la economía para asegurar que el Estado sirva  a  todos  los  peruanos  sin  excepción.  Mediante el  Acuerdo  Nacional  nos  comprometemos  a desarrollar maneras de controlar el cumplimiento de  estas  políticas  de  Estado,  a  brindar  apoyo y  difundir  constantemente  sus  acciones  a  la sociedad en general.

<!-- image -->

<!-- image -->

## SÍMBOLOS DE LA PATRIA

Himno Nacional

Bandera Nacional

<!-- image -->

## Declaración Universal de los Derechos Humanos

El 10 de diciembre de 1948, la Asamblea General de las Naciones Unidas aprobó y proclamó la Declaración Universal de Derechos Humanos, cuyos artículos figuran a continuación:

DISTRIBUIDO GRATUITAMENTE POR EL MINISTERIO DE EDUCACIÓN PROHIBIDA SU VENTA