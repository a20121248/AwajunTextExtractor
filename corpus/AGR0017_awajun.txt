Eke augtsuk
Chicham yamajam
Ausa inagnakam
…aents batsamsau aina duka ajakmatan dekachu ajaku ainawai, wawa bayuijin…
bayuijin
…ukuajai ajak aidaun nunú jukim ajakmam yuwá pujustin …
Eke augtsuk
Chicham yamajam
Ausam inagnakam
…nugkan tractoran awaintua tsaik umiawai, tsawan seekitin…
seekitin
sumagka ukatji shiig nejeati tusa nuwigtu
¿Agagmaush wajuk nagkamnawa?
Jujui agagta wajuk nagkamnawa
¿Etsegmaunmash wají anentain ujajatua?
Jujui agagta jintiaja etsegmau.
¿Agagmaush wajuk amuewa?
Jujui agagta wajuk amuawa.
Eke agatsuk
Dekatkau, ijunag chichaman umiawai yaa aidau duwenash akainiagtatua.
Eke agatsuk
Ajum,…
Agamunum
Nagkamau,..
Agamunum
Ajum,…
Agaja inagnakmaunum
Ashimkamu,…
Agaja inagnakmaunum
Inagnamu,…
Akanjamu
Akanjamu
Akanjamu
Akanjamu
Eke augtsuk
Chicham yamajam
Pishak nagkaemainachu.
Duse shiig tujuaju
Duse jinau
Carlos apauchijai kajimatkiaju ajakjin.
Pataaji aidau yaimainau uweamun.
Betekmamtin
Betekchau
Shiig kuwitamjumak juwinawai yutui, ete, ijutini tusa.
Yine aidauk kajamainawai juuwamu jegati tusag. Shiig diyaku ainawai, ete, yutui ijutini tusag.
Betekmamtin
Betekchau
Ichimpash chagkinjai najanku kajamjamu aneaku amainai.
Ichimpash najankujik diinui wají atsumjattaji nunú betek ajutjamti tusa Tujash chagkin najanku aneaku anau kuwishin achikai tusa
Akankamu
Tawai
Wajina pachis tawa
Akankamu
Yaushkek chapi duke jegamjamu ajaku. Numi pegkeg aidau yajuaka takasmau; ikam tuna sujamua nunú yajumnau.
Jutí jegamtaiji ikam atsawai.
Akankamu
Akankamu
Akankamu
Textxo
PERÚ
3 Tsayag
Tsayag
Naver Allui Piuk
Gumercinda Duire Sunguinua, Andrés Sánchez Kiankia, Florentina Wampiu Weepiu, Patricia Wajajai Yaun, Lucy Paape Anag, Maria Chumap´Tsegkuan, Isaac Piitug Pijushkun
Iwainamu
Anentak papijamnu:
Augtai 'Tsayag 3' aminai anentaimsa umikmauwai
Batsatkamugmin yujag juwaamu, ajakmat, egakmat, duwe takat, ajakma juwaamu, namak maut, awantua najanat, nuwigtu jega jegamat takamu aina nunu pachisa tinamsa augtai agagmauwai
Baki bakichik augtai agakmauwa nuwig amina pujutjum dekamu nuwigtu tikichi pujutjishkam pachisa agakmau igkugtatme
Agagmau ausa paan antumainun yaimpaktinuk takat takastin umikmauwai, kumpagmijai ijuntusam, jintinkagtin yaimpakmatai, nuwigtu apa, apachum ainau iniasam umimainaitme
Augtai Tsayag 3 tawa nuna wakejus diisti tajame
¡Shiig anentsam takasta
Ausatin iwainamu
Yujag juwaamu
Dakumkamu diisam agagmau ausam augmattsata
Iina muunjig yujag tsamat jegamunak dekawai ikam egamak wekaegas, nuwigtushkam yujag kakaegun kuntin kautu asamtai
Yujag ayaun wainak patajijai chichaman umiawai yujag juktinun pachis
Yujagken juuktatkug anentan anenjawai nuniashkush ipakun usumawai utugchat atsamunum juuktajai tau asa
Nuwigtu muuntak tiuwa yujagkek kuwitamsa juutia kuntin yujagken kautkati tau asamtai
1 Dakumkamu diisam, kumpagmijai chichastá
inibau agagmauwa nunú diisam
¿Dakumkamu aidaush wajina pachis iwainawa
¿Dakumkamu diyamash, wajina pachis iwainawa yujag juwamunmash
¿Aents aidaush juuktasash wajukenawa
¿Yujag juwamunmash wají wainme
2 Inibau aiktá amina papigmin, dakumkamu aidau diisam
¿Dakumkamu aidaush wajina pachis iwainawa
¿Dakumkamu diyamash, wajina pachis iwainawa yujag juwamunmash
¿Juktasash nuwigtu juwamunmash aents aidaush wajukeawa
¿Yujag juwamunmash wají wainme
2 Iniimsata ame batsatkamunmash yujag juuktasaish wají atsumaji
Amina papigmin agagta
1 Eke agagmau augtsuk, dakumkamu diista, antsamek diistá adaikamujishkam, inibau aiktá amina papigmin
2 Inibau diisam kumpajum aidaujai chichastá:
¿Tayu pachismesh wají dekame
¿Tayu pachisa agagmaush ausachukaitam
Tayu
Tayu bakichik pishak waa muunnum batsamnai
Tayu wakejus yuuwai kugkuki jigkajin tsamajun
Tayu uje pegkeg wauwautu wajaknai, buuke, nanape detsepe washu wajaknai
Iyashi yaijush nuwigtu kujakjatu
Buuke uchuchiji tuja nuji punuaku yujag yutaiji asa
Kagkaji sutagchi, kampatum tsajam nawe ajawai
Tayu tuké shinawai kashi nuwigtu tsawagtatak
Tayu shinakuig wamak dekaji junak yujag tsamatai shinawai tusa
Augmattsau:
4 Augmau inagnakam, agagmaunum iniimau aimain ejeta dutikam papigmin agagta
¿Tayush wajimpaya
Tayu nawesh nuwigtu bukeesh wajukuita
¿Tayu shinakuish wají dekaji
Niime taji duka, aents, kuntin nuniashkush wají aina nuna niime paantu wainna nunú taji
5 Amina papigmin shiig tsentsajam umiktá, dutikam baki bakichik augmattsamu akanjamua dusha wajina etsejua nunú betek emata
Jitusa augmattsamua duka, wajína pachis agagmauwaita nuna ujajatui
6 Yamai, augmattsamua nunú shiig mamikjata, iniimauwa nunú ayakum:
¿Dekaskesh augmattsamush wajina etsejua
Iniimau aiktag takumek jujú umikta:
Etsegmauwa nunú awaksam diista
Akanja augmattsamua nunú jitusam ausata
Jujú iniimauwa juna aimain chicham mamikiata
Agaju: ¿Junash wagka agajuita
Kumpajum aidaujai chichasta nunikam ijunjam iniimau aiktá
¿Augmattsamunmash wagka apusamuita dakumkamush
¿Amesh augmattsamush pegkejak diyam
¿Wagkapa
8 Waji unuimajume nunu anentaimtusam diista
Jujú inimau aina nunú papigmin aikta:
¿Amesh yupichuk diisum jujú augmattsamu umiktasamesh
¿Tuu utugchat igkugkume
¿Utugsamea emtumainaitme
Augmattsata wají chigki nuniashkush wají yujag ayawa amina batsatkamugminish
Agagta amina papigmin
Tikich aents juuka yutai pachisa augku dekaami
Wampisnumia Tserem yujagken juwaawai
Tserem pujuwai Chapiza Santiago wegantunum
Yamai kashi weu ikam, nunik antuku tayu shinuinamun, nuna antuk anentaimui yujag tsamainau asamtai imatui tau
Tserem bakichik aishmag intashi esajam shuwikin wajakin, jii yaiyaigmatu washukin, weni chichapish nuwigtu nujig wegkagkatu
Tikichia duka dijajín ajawai pikag
Esasantu, kamjaush, shajam, bakui nuwigtu kuntuji esasantu
Tserem kakajam, senchi takau nuwigtu wajiu yujag jutnum
Yujagjin shiig ajamau, ashí muun aidaun ajampeu
Aatus uchiji, nawanji aidaun jintintu ajamau agtinme tusa
Batsatkamunum eme anentsa ditai
Jujú aiktá amina papigmin
¿Tserempush tuwi pujuwaita
¿Tserempush tuwiyana anentainash juwawa yujag tsamainawai tusash
¿Tserempush wagka tikich aidaujaish betekchauwaita
¿Augmattsamush wajina mamikis etsejua
¿Juna agaush wagka agajuita
7 Kumpajum aidaujai chichasta nuwigtu ijunjam iniimau aiktá amina papigmin
Manuig tawai: ajamamuk pegkeg ekagtawai ¿Dusha dekas tawai tamek
¿Wagkapa
¿Dakumkamush wagka apusamuita agagmaunmash
Ajakmat
Dakumkamu diistá, ausata agagmau nunikam augmattsata
Iina muunjig, ajakmatnak dékachu ajaku ainawa
Ikamia kuntin aidau yujag tsamaka kakegun yuwak, jigkajin yutua ukuawai dutikamu tsapaka nejetai aents aidau yuwinak, juna tiajui: dekas jujú nugka pegkejai yujag shiig tsapawai tusa, ajamiu ainawai
Tikima kuntinkesh ajakmak yuwajama dekas jutí ája ajami ukua tajimat batsamainaitji tusag patajijai juunik aja ajamiag shiig tajimat batsamsajui
Ajakmamun pachisan unuimajai
1 Dakumkamu diisam kumpagmijai chichasta
Jujú iniimau aidau ausata yaimpakti
¿Aents aidaush dakumkamunmash wajukenawa
¿Ajakmatasash wajina atsumawa
¿Yaa aidau ajakmainawa
¿Wají ajak aidauna ajakmainawa
2 Iniimau papigmin aiktá, dakumkamu aidau diisam
a Dakumkamu aidaush wajina pachis iwainawa
¿Dakumkamu diyamash dekaskesh wajina ajakmainawa
¿Amina pataimish wajukenawa ajakmak wetasash
Ame batsatkamugminish ¿Yaa aidau ajakmau agme
3 Ame batsatkamunmash, yaa aidau ajakmainawa
Agagta amina papigmin
1 Eke agagmau augtsuk, dekatkau diistá adaikamuji dutikam amina papigmin agagta
2 Jujú iniimau disam kumpagmijai chichastá:
¿Nugkui pachismesh waji dekame
¿Amesh Nugkui pachisa augmattsamush augchaukum
3 Ame batsatkamugminish ajakmatasash wajina atsumainawa
Amina papigmin agagta
Nugkui
Initik aents batsamsau aina duka ajakmatan dekachu ajaku ainawai, wawa bayuijin bukunawag batsamsajui
Makichik tsawantai nuwa jinki weuwai yumainun egaktatus
Entsanum jegakma wainkau mama saepe jakeja minittaman, yaki ajekeawa tusa dekatatus entsa ainti weu
Ainti wekama antuku aents chichaidaun, tiki diipas bitat wejukma wainkau Nugkui maman
nijak pujaun, jegantun maman segau: 'Nujantai waitiajai minash mama wajumak ajamjusta tau'
Nugkui ayak: 'atsa amaschattajai, jutishkam awantak yujakmi taji
Dekas
Nawanjun amastajai tujash shiig kuwitamjutkata, ditashkam atumjai ijunja batsamtan unuimagti tiu
Wají atsumame duka uyumá aneakas segata, nunak dita umiktatui tiu'
Nuna aatus tusa nawanjin susau
Nuna timatai nuwashkam uchin juki jeen ejegau
Paampa duken juki tententua apusau unuimakti tusa
Dutika itá apujus, uchuchi segamta nijamanch, aja, yujumak tama, uchishkam imatiksag untsuka ikaunmau
Tujash Nugkui nawanjinak shiig kuwitamkachaju, dutikam wakitkiu, nunikmatai pujus, nugkuin kajamjau, besejan ipatak tiu 'Iish awantak yujakchapash timaji, tujash nawantug shiig kuwitamkachume' Yamaik senchi takakjum, seekigmin ajamim tujuagmatai yuwajum pujustin atajum tiu
Anui ukuajai ajak aidaun nunú jukim ajakmam yuwá pujustin atajum, tiu
Nuwa tsawak shiig kashikmas weu dita mamikiamunum
Nunui nagkamas ajakmatan unuimatjau ainawai
5 Augmau inagnakam, agagmaunum iniimau aimain ejeta dutikam papigmin agagta
¿Awajunish yaunchkesh wajina yuu ajaku ainawa
¿Nugkui nawanjish wajukauwaita
¿Nuwash maman jukitasash wajukauwaita
Augmattsamu aina duka etsejui wajuk najaneamuita nuna pachis
(amainai jutí pujutji, namak, ikam, ajakmat, wegantu)
6 Chicham agagmau dekaskeji ejetitag takumek, tsentsaja umikmauwa nunú diistá nuwigtu ausata chiju dekatkau antsag atú aawin awa dushakam
Bayuijin tawa duka juna tawai: wawa saepe ujaka kesaja yumiji bukuntai
Chicham agagmau dekaskeji ejeta takumek jujú jutikata:
Chiju agagmau nuniashkumesh augmattsamu kuwashtá awagkim ausata
Chicham egaktá anentaimaunum yaimpamain
Chicham dekata tame nuna ukujin nuwigtu emtikam ausata
7 Yamai wajuk dekamainaita chichama dekaskejish nunú dekaum nunin asam, agagta amina papigmin
¿ Umjuk tamaush wajimpaita
¿ Tiki bitat tamaush wajimpaita
Kumpajum aidaujai chichasta antsamek ijunjam iniimau aiktá
¿Nugkui nawanjish wajukaukita
¿Wagkapa
¿Nugkui dukujish nuwanash, nawanjinash wagkag susauwaita
Augmattsata
9 Adeagta ame unuimatjamu
Ausam nuwigtu iniimau aiktá amina papigmin:
¿Amesh yupichuk diisum agagmau ausam takatji umiktasamesh
¿Wagkapa
¿Tuu utugchat igkugkume
¿Wajuk umiktatme
Ajakmat wegantu pachisam augmattsata amina nugkeminish wajuk takau agme nunú
Agagta amina papigmin
Tikich ajakmatai aidau augmattaish dekasmek
Augmattsata
Ausami tikich aents aidaush wajuk ajakmau ainawa
Lambayeque ajus ajakmamu dekami
Lambayeque, ajus ajakmamuk nagkamnawai esattin, nunú tsawantin seeki asamtai
Ajak shiig nejeatna duka dekaji magku shiig yagkujakui
Eke ajakmatsuk makinan awaintua pukug umiawai
Junak aikawai tractoran awaintua
Tractor ukujin jiju esajam tenté aidau aputusmau japisa minak nugkan shiig tsayawai
Juka jutikaji nugka tujutjutu nuwigtu chupishpitu atí tusa Shiig tsaika umiká, yumi awaintaji nugka minagtí tusa
Shiig umiká, ajus juki tsatsaaji jagkuikati tusa
Antsajik ampi sumagka ukatji shiig nejeati tusa nuwigtu jati achikai tamaunum
Lambayeque bakichik yakat muuntai, Perú nujinchin awai, juwiyag jikatus ajakmau ainawai, ajusan nuwigtu shaan
2 Iniimau aiktá amina papigmin:
¿Lambayequesh wajuti ajakmau ainawa
¿Wagkapa
¿Tractorash Lambayeque batsamin aidaunash wajinma yayawa
¿Wagka ajusash wamak yagkujawa
¿wajukeawa ajusan ajakmau aidaush
¿Ampi aputushmash wajukeawa
Augmattsamu ausa disjum jujú iniimau aiktá amina papigmin
Tractor: Bakichik makin nugkan tsain
¿Wajimpaita minagti
¿Wajimpaita jagkuikati
¿Wajimpaita tujutjutu
4 Kumpagmijai chichasta nuwigtu ijunjam iniimau umikta amina papigmin
¿Lambayequenmaya ajakmamush jutinujaish wagka betekchauwaita
¿Ausaum dusha pegkejak diyam
¿Wagkapa
Egakmat
Dakumkamu diisam agagmau ausam augmattsata
Yama najanetnumag iina muunjig egamka yutanak dekachu ajaku ainawai
Nuní batsatun Tsewa, besejan ipatak aatus tiuwai: kashin muja awi washi pampaittawai, nuwiya makichik tukum jukita tiu
Timau asa, tsawamuik uumin nuwigtu tsegas payagmaujin juki ikam weu
Mujanum waka wekama washi pampaun antuku
Nunik tsekegkuta wajuku nuniamuik tuku tikishnashkam aikasag tuku imatikak akakeaya tuwajame
Nuwigtushkam yantamchijin pampaunashkam yunuutuk tukuam washi sayat akaetakug, umjin tapit achijuk, pajat kupijuk jujakug uumi chuchuken numpignum akagkiya tuwajame
Dutikam aentschakam chuu titakama chuua, chuua, chuua, washi muun najaneaya tuwajame
Egakmamu pachisan unuimajai
1 Dakumkamu diistá nunikam kumpagmijai chichastá
Jujú iniimau aidau yaimpakti
¿Aents aidaush wajukenakua yujawa
¿Kuntinush wajukunma batsatua
¿Wagkapa
¿Yaa aidau uyumainawa kuntin mautnash
2 Dakumkamu diisam, iniimau aidau aiktá
¿Dakumkamu aidaush dekaskesh wajina pachis etsejua
¿Dakumkamu diyamash, wajina jikattsash etsejua egakmamu pachisash
¿Wajina dutikmainaita eke ikam wetsukesh nuwigtu ikam wee kaunawajash
3 Iniimsata amina pataim aidaush kuntin yupichu maumainnash dekainatsuash
Amina papigmin agagta
Ausami
1 Eke augtsuk, dakumkamu diistá, nuwigtush tunak aents aidaush tuwinawa egakmamun pachisajash, jujú papigmin agagta
Uumi egakmawai
¡Uumi kuntinuk mautia
¿Dakumkamush wajina pachisag ujajatua
¿Dakumkamush wají anentainak apujua
¿Agagmau daajish dakumkamujaish betekkait
¿Jusha wagka dakumkamuita
5. Kumpajum aidaujai chichastá, jujú iniimau pachisam
¿Ame batsatkamugminish wají dekame egamka yuwamu pachismesh
Augmattsata
¿Kuntin maamu augmatmaunmash wají dekatasam wakegame
Agagmau ausatajum nunikam ame yama nagkamchakum anentaimjamujai apatkam distá
Egakmaku atsumtai
Jutí muunji aidau kuntinun maa yuwatag tuwinakug uumin najanau ainawai
Uumin najanata takug juwawai kuun katsuajun jimajan dakak
Shikit najanamu au asamtai shiig muyukaja uyua, pempeawai kagkum etseskamu juki, inagnakug kuweawai pegkae nanegmau juki, nuwigtu yugkipki bakui ukugchi chuchuke atin umikmau aputuag najanainawai uumin
Aatus shiig umikag takainawai
Jujú takatai ainauk ikamia juki takannawai, nunin asa ikama muunjin segainawai
Egakmainak atsumjamujig shiig umikmau ainawai
Yamai pujuta nuwig ikamiag ashí amuka emaji, kuntinnash maawag sujuinawai nuwigtu ajan ajamainak ikamnash pakainiag emainamunum kuntin pisainawai nuwigtush akajui egakmainawai nunin asamtai kuntinuk kakajus igkumaitsui
¿Kuntin amueka dusha wajuk ikaunmamainaita
4 Augmau inagnakam, papigmin iniimau aikta
¿Uumish wajijai najantaita
Yamaiya juajuish ¿Uumish wagka najannatsua
¿Amesh pegkejak diyam uum ajutti tusamesh
¿Wagkapa
¿Jusha wagka agagmauwaita
5 Papigmin bakichik tesakmau najanata dutikam: baki bakichik agaja akanjamunmash wajina augmatua nunu agagta
6 Tesakmaunum takasmauwa nunú diisam, jujú aiktá:
¿Agagmaush wajina pachis etsejua
¿Agagmaush tuna mamikis etsejua
¿Agagmaush wajuk ashimnawa
Etsegku agagmauk wajina tawa nuna mamikis etsejui
Agaju: ¿Jusha wagka agagmauwaita
Kumpajum aidaujai ijunjam chichastá
¿Batsatkamugmin kuntinu maina dusha utugmainai tame
8 Unuimagmau adeagmi
Jujú iniimau ausam, amina papigmin aiktá:
¿Agagmaush tunak etsejua nunú mamikiatag tamaush yupichukait
¿Jujú takat umiamush yupichuk diisum
¿Wagkapa
¿Tuu utugchat diisume tujash wajuk epegkaume
Ajakmat wegantu pachisam augmattsata amina nugkeminish wajuk takau agme nunú
Agagta amina papigmin
¿Amesh pegkejak diyam kuntin maamush
¿Wagkapa
Tikich aents pachisa agagmau ausami
Ausa dekami tikich aents aidaush wajuk kuntinun main ainawa
Achuar aidau egakmamu
Achuar aidau egakmak wetag takug dekatkau uminui
Juwawai uumin, yajagken, tsentsakan nuwigtu umiawai timun
Eke ikam wetsuk waisa duken yajumui
Nunik, waisa duken
etsanum anawai shiig kagagti tusa
Ajuma dui, waisa duke kagajun juki chagkinum chimpiawai, jii utsukmaunum ayaunas apujui
Tuja, wais tikiju wajakuig, yajuaka ekaemaitsui
Waisa duken yajuak
Dekatkau tsawagtatak wega antai, eke ikam wetsuk wais etsekmaun umawai
2 Jujú iniimau aiktá amina papigmin:
¿Kuntinnash wajijai mainawa
¿Eke ikam wetsukesh wajukeawa
¿Dekaskesh agagmaush wajina pachis etsejua
¿Achuar aidaush kuntinun maatasash wajukeawa
¿Agagmaush dekaskesh wajina etsejua
3 Kumpagmijai chichasta, ijunjam iniimau aiktá amina papigmin
¿Achuar kuntin maa yuwamush jutinujaish tuu betekaita
Etsegkata
¿Tuu dekaume awajun aidau egamka yutaijish nuwigtu tuu dekaume achuar aidau egamtaijish
¿Amesh achuar aidau egamka yutaijish wajuk anentaimtame
Takastin
Dakumkamu diisam, agagmau ausam augmattsata
Muuntak tiuwai, nuwa ejamtinuk duwenak akaumaitsui antsag tsawanjin wainushkam
Nuwigtush tiuwai duwe pujamunmak shikipashtaya, nuwi ayaumsaish nuwajaig tsanishtaya
Nuwajai tsanijima tsawajaik duwe akamunmag wechatia
Jujú umikchamak duwe uumui
Nuwigtushkam duwe beseawai tsakus kayamjai pachimdagag takamainchau wegawai
Duwe takat
Duwejai takamun pachisan unuimajai
Dakumkamu diistá, kumpagmijai chichasta. Amina papigmin iniimau aiktá
¿Aentstsush dakumkamunmash wajukenawa
¿Pinig najanatasaish wají atsumaji
¿Ya aidau pachinua duwe takamunmash
Dakumkamu diisam, iniimau aikta amina papigmin
¿Tuu aidau umiktatji duwe takastatkuish
¿Duwesh wajuk umitiame
¿Duwesh tuwi akaunua
Nunú augmattsata
Iniimsam dekata duwejai takakjish wají dutikchataish ainawa. Nunú agagta amina papigmin
Eke augtsuk, agagmau diisam iniimau aiktá amina papigmin
Ichinak najanmau
Yukuku
Kuwiship
Kaya jinchag
Atsumjatin:
Duwe
Tatag
Tagkuip
Najanmau:
Duwe yukukujai pachimjata
Duwe akankam tatagnum aepsam, yukukujai pachimjata, shiig nanegtá najanata tenté, duka ichinka numpiji atatui
Duwe wajumak akanka jukim, esajam nanegta, duka iyashí atatui
Kuwiship jukim kuwegta pegkeg pinug chuwin wajastí
Tagkuip jukim jiinum wajumak sukuam, yuminum uchupjam weni shiig tenteata
Dutika umikam etsanum anagta
Shiig jujugmatai jinchag jukim kuwegta, dutikam ataktu anagta shiig jujugti
¿Wají pachisa agagmaunak ausatjaki
¿Amesh wajuk anentaime
¿Jusha wajinmag yaimpakti
¿Jumamtin agagmaush augchaukum
¿Tuwí
Iniimau diisam kumpagmijai chichasta
¿Jujú agagmaush wagka ausattaji
¿Jumamtuk agagmaush ausachukaitam
Nunú augmattsata
Jujú agagmau ausata nunikam yama nagkamchaku anentaimtujum nunú apatkam diistá
Duwejai takamu
Dekatkau , ijunag chichaman umiawai yaa aidu duwenash akainiagtatua
Ajum , ichinak najankujish wají atsumjattaji nuna mamikiawai betekash awa tusa, atsutaig najanatatus
AGAMUNUM
Nagkamui jujú aidaun pinig, amamuk, buits, ichinak
Najanui apu, yaig, tenté, tugkui aidaunaske, dita atsumak takastinun
Shiig umika initken ukatui dauma puwajin, tuja tuntupen ukatui ipak daumjai namukmaun
Imatiksa najanamu asa shiig pegkejai, pinig, amamuk, buits, ichinak
Imatiksa najanamunum iina pataji waimaku nijamchin umawai
AGAJA INAGNAKU
Shiig jujugmatai apeawai dutika kuwe kuwe, ipakun agagmaun takaku ainawai
Imatika umikmaun uyuma aneakas takawai dita wajinma atsumawa nunui
Augmau inagnakam, agagmaunum iniimau aimain ejeta dutikam papigmin agagta
¿Agagmauwa nuwiyash wají dekaji
¿Agagmaush wagka adaikamuita 'Duwejai takamu'
Agagmau diyam ¿Pinigkash wajuk iwajamuita
Agagmau diyam, ¿Nijamanch shikiktinnash wajina najanainawa
Papigmin bakichik tesakmau najanata dutikam: baki bakichik agaja akanjamunmash wajina augmatua nunu agagta
Etsejin ashí ijunjaish wajukeaji, takastasaish, nunú diisa umiktin asaja
Agaju:
¿Junash wagka agajuita
Chicham dekatkau, ajum, duwi, inagnamunum jujú ainawai mamiksa takatai aidau shiig agagmau atí tusa
Kumpagmijai chichasta nunikam ijunjam iniimau aiktá
¿Umiktinun jintinkagta dusha wagka pegkejaita
Augmattsata
¿Jujú agagmaush wagka pegkejaita
¿Takastin agaja umikmauwa dusha wagka betekmasaish emamainaita
Waji unuimajume nunu anentaimtusam diista
¿Agagmaush wajina etsejua nunú mamikiatag tabaush yupichukait
¿Wajukeaku emtumainaita
Wajukeakmea agagmaush shiig antumain dakapeame
¿Wajukeaku emtumainaita
Augmattsata yukun wajuk najantayame
Agagta amina papigmin
Tikich aents pachisa agagmau ausami
Agagmau ausami tikich aents aidaush wajuk takau ainawa duwejai najanmaunash
Chazutanmaya aidau duwe takamu
Aentsjig quechua, apach aidaujai pachimdaegan batsatui; chazutanmaya aents aidauk pinig wegantu najanbaunum wantigkau ainawai, ditak shiig emematus diin ainawai, antsag regionnum, Perunmashkam
Chazutanum awai ijumnaejag duwen takau aidau, ditak dapampainawai dita takatji wegantu aidaun
Najanainawai, buwits muuntan tinajon tutain, duka bakichkitak muun wajaknai nunuig nijamchin ikajiak takau ainawai
Yaku wishina, tawa duka yaijai nujaig yumin yajaa takau ainawai, yumi bichatnun uwagtajai tuinau asag
Nuwigtush pinignash najanin ainawai
Tuja tiesta , tawa duka tuwima uwagtasa takataiyai
Dita muunji taka ajakmaun duwe najanin Chazutanmaya takaina duka chunchullis tutaiyai quechua chichamnumak, nunak ampug taku tawai
Nuwigtu nunú najanku takataijig najankamu ainawai ikamia yajuaka kuiship, mama tagkuipji, nuwigtu tikich aidau, kuwegtinjai, nuwigtu yakagtinjai kaya namakia jukimu, nuwigtu yakaku takastinnak intashin najanaidau nunak chujchero tinu ainawai
Iniimau aikta amina papigmin
¿Chazuta tawa nunash tikich chichamnumash wajintin ainawa
¿Wajintu adaimainaita Chazuta batsamin aidaush
3. Papigmin bakichik tesakmau najanata dutikam: baki bakichik agaja akanjamunmash wajina augmatua nunu agagta
4. Kumpagmijai chichasam, ijuntujam iniimau aiktá
Amesh pegkejak diyam tikich aidaush wajuk duwenash takau ainawa nunú dekamush
¿Wagkapa
augmattsata
¿Takastin agaja umikmauwa dusha wagka betekmasaish emamainaita
¿Amesh pegkejak diyam jujú jutika duwejai takamush
¿Wagkapa
Ajakma juwaamu
Dakumkamu diisam, agagmau ausam, augmattsata
Jutí muunjig eke batsatkamu najaneashmaunmag nagkimnagan batsamsajui; entsan utukag, tikish nainnum, atu amain aatus kanakag nugka pegkejan wainak batsamsajui
Entsa pegkeg tsawaju kayagkamu aun wainak, nunui ajakmak tajimat batsamsajui
Ajakmauwai tsawantan diis
Dusenak ajakmauwai tagkanatin, kutsatin, wachitin
Duse ukuamu kampatum nantu wegamunum katsuag unumpasua waigmatai, dekas tujuaje tusa: dukujin, sain, kain ipá minash duse tegakum chunuke yuwakum yainkatajum tusa ipáma uweak yawetkas takasu ainawai
Ajakma juwaamu pachisan unuimajai
Dakumkamu diistá nunikam kumpagmijai chichasta. Yaimpakti jujú iniimau aidau
¿Aents aidaush dakumkamunmash wajukenawa
¿Uweamunmash waji atsumaji
¿Uweamunmash yaa aidau pachinua
Papigmin iniimau aikta, dakumjamuji diisam
¿Dakumkamush dekaskesh wajina etsejua
¿Dakumkamu diyamash, ajakma juwaamush tuwí nagkamnawa
¿Aents aidaush wajukeawa ajakma juwaamunmash, nuwigtu juuka ashimkamunmash
¿Wajukmainkita anenjuja juwaamash
Iniimsam dekata pataa aidaush wajukenawa uweamunmash jegataish. Amina papigmin agagta
Eke autsuk, dakumkamu diistá nuwigtu agagmau daaji antsamek iniimau aiktá amina papigmin
Kumpagmijai chichastá jujú iniimau diisam
¿Amesh wajuk diyame jujú agagmaush
¿Aminash tuu anentai shiig awatamua
Yamai, agagmau ausata
Augmau inagnakam, agagmaunum iniimau aimain ejeta dutikam papigmin agagta
¿Wajukmainaita pishak ajanum atsakuish
Papigmin bakichik tesakmau najanata dutikam: baki bakichik agaja akanjamunmash wajina augmatua nunu agagta
Yamai anentai apusata agagmau aidau pegkegji, jujú iniimau diisam
¿Wagka pegkejaita ajakma juwamush
¿Jusha wagka agagmauwaita
Iniimau aiktag takumek jujú diistá:
Augmattsamu awaksam diistá
Apatkam diistá utugchatji antsamek nagkaemamuji
Pegkeg etsegmau mamikiata
Causa tawa duka wagka dusha nuniawa tuja efecto tawa duka waji nagkaema nunuwai
Kumpagmijai chichasam, ijuntujam jujú iniimau aiktá
¿Agamunmash dakumkamush wagka apusamuita
¿Augmattsamush wagka pegkejaita
Unuimagmau adeagmi
Ausam nuwigtu aiktá jujú iniimau amina papigmin:
¿Agagmau ausamesh wajukamume nunú mamikjata
¿Tuu aidauwa utugchat diisume
¿Agagta jimag anentai jujú emtumain
Shaa juwaamu pachisam augmattsata
Agagta amina papigmin
Tikich aents aidau ajakma juwaamu pachisa dekami
Yine aidau pina juwaamu
Pina juumain jegasmatai, yine aidauk etsegtsuk dekatkau, segawai ajaka dukujin umimkaig tusa
Tsawan jegamtai, pataa aidau uminui jukitnujin, chagkinan, uwagtinun, juwaaku atsumjatnun
Yine aidau, diyaku ainawai juwaamu tsawanji jegati tusa
Diyaaku awai duken, niimen, kampuntin
Antsag diyaku awai uchiji aidaun
Diyaku awai dupajin, dutikashmak ete, yutui, wisut ijuti tusa
Pina juuka inagnamunum, ashí pataa aidaun pina tsupig ajamawai
Ajakmamuk pegkejai nunin asamtai ajakmami, uyuma aneakas yuwá batsamsatasa
Amina papigmin iniimau aiktá
¿Yine aidaush wajina diyaku ainawa juwaamunmash
¿Yine aidaush juuka inagnakush wajukeawa
¿Agagmaush wajina pachis etsejua
¿Junash wagka agajuita
3 Papigmin bakichik tesakmau najanata dutikam baki bakichik agaja akanjamunmash wajina augmatua nunu agagta
6. Kumpagmijai chichasta, iniimau ijuntujam aiktá amina papigmin
¿Ana, amesh pegkejak diyam ajak tujuagmatai patajai ajamdaimaush
¿Wagkapa
¿Agagmaunmash wagka dakumkamush apusamuita
¿Ame ausaum dusha pegkejak diyam
¿Wagkapa
Namak maut
Dakumkamu diisam agagmau ausam augmattsata
Juti muunji namak maa yutaijig jujú aajaku ainawai: Nayum waanum chimpiju yushmatua achika, nuniashkush kayai dekegka maa yuu aajaku ainaji
Nuní batsatmaunum anchau aentsun wantintuk wagka waitush wekaeme jujú timu jukim namak nijam yuwata tusa timu neje esagman juki susauwai
Nuna juki dekeg, juwakug yukuak wekegas uchutjam wamak namakak jínau nunitai muunchakam emamkemas kuwitamas maa jukiag waketuidau
Iina muunjig aan nagkamauwai namak maa yutanak
Namak maamu pachisan unuimajai
Dakumjamu diistá nuniakum kumpagmijai chichasta. Jujú iniimau aidau yaimpakti
¿Dakumkamunmash aentsush wajukenawa
¿Wajijai namaknash mainawa
¿Entsa namak mautaish wajukuita
Dakumkamu diisam jujú iniimau aiktá
¿Tuu dakumkamua mamikiawa juti namak nijakmatainash
¿Kampatum dakumkamua dusha wajina dutikainawa
¿Dakumkamu aina jusha betekak batsakmauwait namak maaku wekaesamunash
¿Yaa aidauwa yujawa namak nijamunmash
5. Apa iniasam dekata tuwi namakash nijamainaita. Nunú agagta amina papigmin
Eke agagmau augtsuk, diistá wajuk najanamuita nuwigtu iniimau amina papigmin agagta
¿Agagmaush wajinak augmattsati
Nunú kampatum anentai agagta
Agagmau diyamash, ¿Wají etsegmauk dekatame
Kumpagmijai chichasta jujú iniimau pachisam
¿Wají papi agagmauwaita
¿Namak maamu pachisam ausachukaitam numiashkumesh agagchaukaitam
Yamai, tikich agagmau ausami
Augmau inagnakam, agagmaunum iniimau aimain ejeta dutikam papigmin agagta
¿Ya pachisa agagmauwaita
¿Emailnumash wagka agagmauwaita
¿Elfren kumpaji papí awetimun wainkash wajukamki
Papigmin bakichik tesakmau najanata dutikam baki bakichik agaja akanjamunmash wajina augmatua nunu agagta
¿Tuliosh wajintin tsuwamagmauna kumpajinash ujawa
¿Luis, Elfrennash wagka ujawa tsuwamagmaujinash
¿Tulio tsuwamagmataish wagka shijash aneawa
Yamai, etsegkata wagka jusha agagmauwaita, nuniakum aiktá iniimau
¿Wají papiya agagmauwaita
Yamai mamikiaume wají papí najanamuita
Jintiagmau agagmauwa, juka najanamui tikich aidau ujaktasa wají pachisa taji nunú
Aneaku atá, wagka agagmauwaita duka wají papí najanamuita nunú disá ejenawai
Kumapajum aidaujai chichasta nuniakum amina papigmin aiktá jujú iniimau
¿Pijipjijaish wagka tsawamainawa
¿Tuliosh Elfrennash wajina pachis ujawa
¿Amesh pegkejak diyam uchi namakan main atí tusa tsuwamush
¿Wagkapa
Waji unuimajume nunu anentaimtusam diista
Ausam aiktá papigmin jujú iniimau:
¿Amesh wajukeakmea shijash antukume jujú augmaush
¿Wají yaijatua wagka agagmauwaita nunú mamikiamunmash
¿Utugsamea aan kuwashat emtumainaitme unuimat takamunmash
Agagta amina papigmin namak maamu pachisam, kumpajum nuniashkumesh pataim emailnum awetumain
Kandozi aidau namak maamu dekami
kandozinmaya Ihuaki namakan shiig main
Ihuaki pujuwai kandozi batsatkamunum nigka pujawai Lagartococha
Yamai weme bakichik kuchanum, kuwashat ima ayaun wainkau asa, namakan kuwashat maatjai anentaimtus
Ihuaki makichik aishmag
intashí shuwin, jii yaig washukin, chichap wenintin, nuji wegkagmaush
Ditak jutijai betekchauwai duka dita dijajin pikag ajawai
Nigka esasantui, kamjaush wiju, shajam, bakui nuwigtu kuntuji esasantu
Ihuaki wajiu wajaknai, senchi takau nuwigtu namakan kakag main
Ajamau wajakin, aents muun aidaun uyumatus ajampeu
Aatus, uchiji nawanji aidaun jintintu ajamau agtinme tusa
Batsatkamunum eme anentsa diitai
Jujú iniimau papigmin aiktá
¿Ihuakish tuwí pujuwaita
¿Ihuakish wagka anentaimua namakan kuwashat maatjai tusash
¿Ihuakish wajinma jutijaish betekchauwaita
¿Agagmaunmash dekashkesh wajina pachis chichawa
¿Wagka junash agajuita
Kumpagmijai chichasta nuniakum ijunjam amina papigmin iniimau aiktá
Yunuik tawai, ajamamuk pegkejai aents pataa aidaunum shiig wantinji
¿Amesh dekas tawai tamek
¿Wagkapa
¿Wagka apusamuita dakumkamu agagmaunmash
¿Jujú unuimat takasag dusha amesh pegkejak diyam
¿Wagkapa
Takastin
Dakumkamu diisam, agagmau ausam augmattsata
Iina apachjig initik nagkamsag awantua najantanak dekachu ajakajui
Nuniamunum pachiashmau wantinakauwai Etsa
Etsa jintiuwai wajuk awantua najantai ainawa, dutikamunum tikich aents paipainch daagtin wantinkauwai
nunik tiuwai dekas wítja takug chagkinan najankama emeseg chuu tukama paipainchia, paipainchia takug pishak najanea nanak weuwai
Iina apachjig aatus nagkamau ainawai awantua takatnak
Awantua najanat
Awantua najantan pachisan unuimajai
Dakumkamu diistá nuniakum kumpagmijai chichastá. Jujú iniimau aidau yaimpakti
¿Aents aidaush wajukenawa dakumkamunmash
¿Awantuatasash wajina atsumainawa
¿Yaa aidauwa pachinua awantua najanmaunmash
Dakumkamu diisam iniimau aidau aiktá amina papigmin
¿Dakumkamu aidaush wajina pachis etsejua
¿Dakumkamu diismesh wají etsegmainaitme
¿Pataa aidaush eke najantsuk nuwigtu najankush wajukenawa
¿Awajun aidaush wajina awantuash najanainawa
Agagmau eke augtsuk, dakumkamu diistá antsamek agagmau daajishkam, dutikam yamai amina papigmin iniimau aiktá
Najanku pujusá dutikmainchau
Chagkin nuwigtu ichimpash najanku dutikmainchaush pegkejak diyam
¿Agagmaush wajina pachisag etsegkati
¿Wagkapa
Dakumkamu diyamash, ¿wají etsegmauk dekatji
¿Agagmaunmash Wají chichamak dekatji
¿Wagka dusha anentaimtame
Kumpagmijai chichastá iniimau pachisam
¿Amesh wají dekame awantua najanmau pachismesh
¿Awantua najanmau pachisa agagmaush ausachukaitam
Yamai, agagmau ausata
Shiig awantua najanatasa ujaniamu
Ichimpach najanmau
Pataim iniasta pegkegchaun kajamjachajeash
Awantua najanku takatai aidaun uchi achikai diyaku atajum pegkegchin najanatjai takugmek
Awantua najanmau eke nagkamtsuk diistá ame atsumjatnush betekak ajutjama
Nunika yamai mamikiaji wajupa muunta najanattaji
Antsajik kubai jakimtikji ejapen
Chagkin najanmau
Pataim iniasta pegkegchaun kajamjachajeash
Antsagmek iniasta aishijai kanagchamasha kanaju akug bakishkish achimaitsui najanku takatai aidaunak
Nuwigtu ujakta, najanak pujus kuwishin achikai tusam, dutikamak weni tunagtin
Ashí jujú uminui shiig najanatasa
'Jasam diistá kajamjamu pegkegchaunum ejetami, kajamjamuk ujajatui.'
kuwish achiamun kajamu
Najanak pujus kuwishin achiktin asa anmainai
Aents nuwejai kanamu
Najanmaujin ebesatin asagkesh anmainai
Ichimpash kuwashat najanmaun kajamu
Niina takataijin emegkaktin asagkesh anmainai
Agaju: Antonio Bakuants
Najanku pujusá dutikmainchau
Chagkin nuwigtu ichimpash najanku dutikmainchaush pegkejak diyam
Augmau inagnakam, agagmaunum iniimau aimain ejeta dutikam papigmin agagta
Agagmau antukam, ¿Aents nuwejai kanamunash wagka tawa
¿Utugchat atatkuish waji kajamji
¿Uchi aidaush wají sujitaji
Papigmin bakichik tesakmau najanata dutikam, baki bakichik agagmaunmash waji betekchauwaita nunú agagta
Aneaku atá:
Betekmamtin
Niime betekmamtin
Jimag, kampatum akush betekmamtin aidau amainai wají, aents, kuntin, takamu, anentaimaushkam
Agaju:
¿Junash wagka agajuita
Betekchau
Niime, wajukeamujikita nunú betekchau
Amainai aents, kuntin, waji adaukeshkam
Kumpagmijai chichasta nunikam iniimau ijuntujam aiktá
Jorge dekatatus wakejawai, tuu aidauwa kuwitanjumamainaita shiig najanatasaish
¿Aminish tu augmatmauwa pegkejaita
¿Agagmaush pegkejak diyam
¿Wagkapa
Unuimagmau adeagmi
Jujú ausam iniimau amina papigmin aikta:
¿Jujú takat umiamush utugchatkait atsa nuniashkush yupichukait
¿Wagkapa
¿Tuu utugchat igkugkume
¿Tujash wajuk epegkaume
Senta nuwigtu tukup najanmaunum betek antsag betekchau agagta amina papigmin
¿Agagmaunmash wagka apusamuita dakumkamush
Tikich aents aidau awantua najanmau dekaami
Ayacuchonmaya awantua najanmau
Ayacucho adaikamui awantua najanin aidau batsamin tusa
Awantua najanin aina duka Wari aents ainawai
Initik nagkamas najanin ainawai
Ayacuchonmaya awantua najanmauk shiig paantu wantinui, jakitish shiig iwainakmau
Jujú jutika najanmaunak unuimawai ditá jeen, patají jintintui
Junak shiig kuwitamjumas, puyatjus, iwagmamag takawai
Ayacuchonmaya aidauk awantua najanui , tsukaptain, wají chimpitain, puna dukutai, atamjutai, akachumtain antsag tikish aidaunashkam
Jujú awantua najanmaunak imá kuwashat takawai aishmag aidau, aniamu aig nuwa aidaushkam juunikag takainawai
Awantua najanmau ashimak, nuwigtu jempe, wampishuk, dapa dakumkamun adutug shiig umiawai
Niji awantuatin aina nunak jakimtikamu ainawai dita ajakjin jukiag antsag takainawai apachnumiag jakimtiktain
Iniimau amina papigmin aiktá
¿Ayacuchosh wajintu adaikamuita
¿Ayacuchonmayash yaa wegantu ainawa
3. Papigmin tsentsajam umiktá, dutikam agkan aina nunú betek emata. Augmattsamu antukmag nunú diisam
Akankamu
Akankamu
Akankamu
Akankamu
Chichastá kumpagmijai nunikam iniimau amina papigmin aiktá
Amesh pegkejak diyam tikich aents aidau awantua najanmau dekamush ¿Wagkapa
Augmattsata
¿Tuu betekmamtinaita, jutí awantua najantaiji quechua nujaish
¿Atumesh pegkejak diyajum jutinu kajimattsuk awantua najanmaush
¿Wagkapa
Awantua najanin aina duka Wari aents ainawai
Jegamat
Dakumkamu diisam, agagmau ausam augmattsata
Iina muunji jega apusatnunak wekaegas diisa nugka pegkeg jegamka pujumainun, nain, yumi, jii kakajus takamainun mamikig, dekas juwi batsamsami tusa etegka batsamsauwai
Jegamkatatus etegkeawai numi pegkeg, shugku, kayayais, tuntuam, kampanak, chapi, shuwaat, pumpushak, kaap, jujú yupichu takamainun mamikia uyuma aneakas umintsauwai
Dakumkamu diistá, nunikam kumpagmijai chichastá
¿Dakumkamu diyamash aentsush wajukenawa
¿Shugku tsupiktasaish wají atsumaji
¿Jegamunmash yaa aidau takainawa
Dakumkamu diisam, amina papigmin iniimau aiktá
¿Dakumkamu diyamash wajina takainawa
¿Pataa aidaush wajukeawa eke jegamtsukesh nuwigtu jegamak umikash
¿Yaa aidau jegamainawa
4. Iniimsam dekata shiig jegamkatasajish wajuktaita. Juka agagta
5. amina papigmin
Eke autsuk, dakumkamu diistá nuwigtushkam adaikamuji ausata dutikam papigmin agagta
Augmau nagkamtsuk, dakumkamu nuwigtu agagmau adaikamuji diista
Nuadui papigmin iniimau aiktá
¡Duka tsupija umiaji jegamkatasa
¿Agagmaush wajinak etsegkati
¿Wagkapa
¿Agagmau adaikamush dakumkamujaish betekmamtinkait
¿Wají etsegmauk dekatamki
¿Jusha wagka agagmauwaita
5. Iniimau pachisam kumpajum aidaujai chichasta
¿Jegamau pachismesh wají dekame
¿Jegamau pachisa agagmaush ausakaitam
Jegamku atsumtai
Yaushkek chapi duke jegamjamu ajakui
Numi pegkeg aidau yajuaka takasmau; ikam wajina sujamua nunú nunu juki takasmauwai
Nuadui ikam wegakjik tuke seganu, jatan sujusai tusa
Wají atsumjattaji duka esattinish yumitinish pegkeg aidaun yajumainawai
Yamai aja ajamku ikam amukmau asamtai numi jega jegamtai, chapi aidaushkam atsawai
Tuja yamai, calamina jegamau asa tutitjai seki nuwigtushkam akik ainawai
¿Yamaish iinia jega jegamkata takuish wajuk jegamainaita
Agaju: Delicia Linares Rojas
Augmau inagnakam, agagmaunum iniimau aimain ejeta dutikam papigmin agagta
Agagmau ausamesh,, ¿Yaushkesh wajiyai jegamkamuita
Tuja yamaish ¿Wagka jegamtai aidaush atsawa
¿Jutí jee jegamkamush amesh pegkejak diyam
Papigmin tesakmau anajanata dutikam agkan awa nunú betek emata amina papigmin ¿Agaku akankamu aina dusha wajina pachis etsejua?
¿Agagmaush tuna mamikis estsejua
Agagmau ausaum duka etsejin, chichaman ijuk junimainai tau
Tuna mamikis dekaskesh etsejua duka awai nagkamaunum nuniashkush awai inagnamunum
Agaju: ¿Wagka jusha agagmauwaita
Kumpajum aidaujai chichastajum nuniakjum betek ijuntugjum aimkatajum
¿Ikamia duka aidaush wajinma pegkejaita
augmattsata
¿Duka kuwitamsa takashmash wajukmainaita
¿Duka aidaush wajuk kuwitamainaita
Waji unuimajume nunu anentaimtusam diista
Ausam aikta iniimau aidau amina papigmin:
¿Aminish yupichu nuniashkush utugchatak diisum jujú umiamush
¿Wagkapa
¿Tuu utugchatash igkugkume
¿Wajuk epegkaume
Ame batsatkamugminish tuu utugchat awa tujash wajuk epegmainaita
Nunú agagta amina papigmin
Tikich aents jega jegamat pachisa agagmau ausami
Totora yajuaka jegamau Urosnumia
Urosnumia ajuntai nanaamin najanmauwa junak jutikainawai
Ajuntai nanaamin najannawai totora yajuaka
Totora tsapawai yuminum juka ayawai Lago Titicaca
Ajuntai nanaamin najanatag takujik dekatkau totora kagkapé yajuaka
ijumja jigkaja emetja numi ajintua ukunui, dutikamu yamai totora tsupija ijumja yapajiaka emam dupaag minawai
Nuadui totora yapajiakmau batsatkamu asa shiig dupajam pegkeg wegawai
Dutika umiku asa, yamai nagkamainai jegamu
Dutikatag takuik, dekatkau yajumnawai totora
Ajuma nunui ananui jimag nantu
Nunú dutikamu asamtai, minag umiku asa totora pataja emaku ninuka emam dupaag minawai, dutika ipagkamu asa pegkeg jegamnawai
Uros aidauk batsatui Puno namak Titicaca tutainum
Jujú iniimau aiktá amina papigmin
¿Ajuntai nanaamin tawa dusha wají yajuaka najannawa
¿Eke jegamtsukesh dekatkaush tuu dutikmainaita
¿Kampatum akankamua dusha wajina pachis etsejua
¿Jegamka inagnakuish utugnawa
¿Jujú agagmauwa jusha wagka agagmauwaita
6. Kumpagmijai ijunjam chichastá, nunikam jujú iniimau aiktá amina papigmin
¿Urosnumia aidau jegama dusha jutinujaish betekashit
Augmattsata
¿Amesh tuu unuimajume ajuntai nanamin nuwigtu Urosnumia jegamau pachismesh
¿Amesh tuu anentaime Urosnumia jegamaina nunú pachismesh
'Uchita, tajimat pujustin papi waimatkatajum'
