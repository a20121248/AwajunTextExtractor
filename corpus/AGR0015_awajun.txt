Inicial
Pujuti ajamu dukuji
Pujuti ajamu dukuji
Texto
Francisco Valverde Valverde
° 2023-
Juka Willo daagtinai, bakichik uchi kakajam, jikatus niimin nuwigtushkam wasugkamin wajakin wampishuk, pishak, wajig nanakash yujawa nunak ashi pataetus wekaegu
Niig apachji, apaji, yachi aidaujai pujuwai
Bakichik tsawantai, Willo apachjijai ijak jinkiu nunikmá bakichik wampishuk wigka pegkejush wajaknun wainkau
Nuniak tupikatki wejeu, tujash yagkug, kugku, wisut, bagaush, tikich pujuti ajamu yaig aidau chijichinum batsatunak waintsuk najak nagkaekiu
Apachji, tuke diyaku wekaegu asa, chichak: Willo, tantam ekemsam ayamjata, wampishkuk waitkasaipa
Tutai Willoshkam, apachji eketmaunum jegan ekemsau… nunisag kanaju
Kanagmauji dukap wegatsaig Willo kujatuk shintak buutu
¿Uchi wajukaupa
¿Wagka buutme
Apachji imatjau
Nuwa nanape muun… tikichik buuke yagkug nuwigtu pishaka buukega anin aidau tuwagtukaje nuniak chichagtuinak iik ikam nuwigtushkam pujuti ajamu aina nuna dukuji ainaji tusa tujutme
Willo chichak ashi pujuti ajamu ikam batsata nunak ajantusan diyakum kuitamkatjai tumamiu
¡Piipich nagkamsan
Willo chichak tiu
¡Nuka shiig pegkeg tame
Apachji chichak tiu
Jimagtukag chigki pampamun antuinak juwakaju
BANDERA NACIONAL
HIMNO NACIONAL
