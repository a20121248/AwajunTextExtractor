Dapi krait
Pagki
Yumainji yuwamuji
Pujamuji
Esanti
Tsegasji
Papii augnu:
'Mina wakesa augtaig 2014' tabaunum chicham etegja agakbau mina duka aminui
Juju pegkejush pachisa agakbauwa nunuig igkugtatme 'Kuntin namakaa wekaeyin', 'Uyush, kuntin batag ikamnum shiig diipas wekaeyin', 'Pagki yuminum pujush kuntinnash wajuk yuush ainawa nunu', nuwigtu tikish pachisa agakbau aidaushkam
Antsag, baki bakichik chicham agakbauwa duka takastin umigkamu minawai
Atum ausajum agagtin, antsamek atum inimsajum dekatin
Juju umiktin mina duka atumek umiktatjume jintinjamin apa, duku aniashkumesh pataim aidau iniasjum
Juju chicham agakbauwa nunak wakesayap ausattawa tajai
'Mina wakesa augtaig 2014'
Yabaik aminui
¿Dekamek bakichik kuntin namakaa wekaeyin tawa dusha
Kuntin namakaa wekaeyin
América ikamji wegaja nunui awai bakichik kuntin sumpa anmamtin Basiliscos daagtin
Juju kuntin pegkegchia duka wekaenai yuminum
Ukunum nawee aja duka patu nawegama annai
Nunu nawe yayawai yuminum wekaebaunum
Nuwigtu, namaka tepemainnash nii shiig senchi namaka tupikamuji, imanik kijinchauji, nuwigtu nii imanik muunchauwa nunu yayawai
Basiliscosak 5 metros tumain wekaemainai yuminmak
Namaka tepeattak wegakug yukuak jinnai
Juu kuntinuk namaka wekaeguk yupichu wainbaitsui, ima shiwaji minitam yuminmak tupikainai
Shiwaji atsutaig yukuak wekaenai
Takastin
Aikta:
¿ Basiliscos tawa dusha namaka tepeattak wegakush wajukeawa? b
a ¿ Basiliscos tawa nunash wajijii yayawa yuminum wekaebaunmash
Apa iniasta tikish kuntin namaka wekaenun dekatsuash
Dutikam wajukukita nunu pachisam papiigmin agagta
Nunu agajum nunu papii autaigmin jukim kumpajum aidau emtin ausata
¿Dekamek ii ikam batsataig nunuiya bakichik Kuntin shiig diipas wekaeyin tuina dusha, tikish nungkanmaya Kuntin aina nujai apatka diyamash
Juu agagbauwa nunu ausam dekata
Uyush Kuntin batag
Uyushik pujuwai sudamérica ikamji wegaka nua nunui
Tsawaig uyushik numi ayamunum, numi kanawen sapagmama nemaa kanajua anin wee pujuwai
Juju kuntina duka tuke shiig emamkes diipas wekaenai
Shiig diipas wakaeyin asamtai yupichu dekabaitsui buchituash atsa kanawash duka
Uyush wajuk buchituaki nuna diista tau ekemsa shiig diyamak diipas numi tsapachawash anmamtuk buchitnai
Aniau asamtai juu kuntina duka uwebaitsuapi tusa tumainai
Tujash nii diipas wekaebauwa nunuwai uwemtika duka niina shiwaji aina nujai
Uyushik tupikakig uwemchauwai shiwaji minitmak, diipas waitkai tusa buchittsuk numinum duka ayamunum uumak ekemnai
Antsag niina uje samekbauwa dusha yainai, samekbauwa duka numinum kuwish samekbau ayamunum pagkumak wekaeyin asa ujeg samekbauwai
Aanin samekbau wainmainchau asamtai kuntin niina shiwajish ijus pujutaish wainchauwai
¿Juju agagbauwa dusha wajina jikattsash augmatua
tsentsakta dekaskea nuna tau
Chicham agagbau aina nunui agagta 'Dekas' dekaskea nuna tau, aniashkumesh agagta 'Wait' waita nuna tau
Uyushik shiwaji minitmak tupikak uwemnai
Uyushik numi ayamunum, numi kanawen sapagmama nemaa kanajua anin wee pujuwai
Augmatui uyush tuwig pujuwaita nuna
Augmatui uyush wajuk kaniawa nuna
Aikta:
Agagbaunmash, ¿wajuk uwemnaita uyushish shiwaji minitmash? a
¿Wagka uyush buchitbaunash numi tsapachawash anmamtuk buchitnai tawa? b
Augmatui uyush wajuk diipasash wekaewakita nuna
Yabai augmatbau ausam dekata bakichik muun nii batsatkamunmayan aents aidaun uwemtikjauwa nunu
Apu Tintayu
Bakichik Apu Wampis Tintayu dagtin, ishamsa diitai waimaku, kashi kanittaman kajanum yusa, kawau aidau ujainak ame pujam duka yumi yutug abauji wegak amuja ajapattawai tusa uja pujamu puyatuk kujatuk shintak, paan shiig pujumainchau dekapeg, patayi aidaun ijumag wamak numi muun aidaunum wajatajum tusa tau timayi
Antsag tikish batsatkamu aidaunash ujaktajai ditash uwemjatinme tiu, tusa ikamyawa najanea shiig senchi tupi tupikakua jegaa ujajatuk nuwigtushkam inagnamunum pujuttamanashkam ujaaya tuajame
Tujash nigka dekaya tuajame senchi tsawan kuntin najanea nii pujumainchaunak aniaitak najanea ujajatia tuajame
Nunik ujajatuk nagkanai, yumi nagkamdau, nunitai Tintayushkam ikamyawa najaneamuitak tupi tupikakua patayi batsatbaunum tau, shijash batsata tusa diistatus
Nuniai, shiig wamak abauji nagkaebau batsatkamunum, numi, nugka aidau pachimdaegag akaegu. Patayi aidaushkam numi muunnum wajag shiig pujuidau timayi. Nuniai dekashbau dekas niina patayii numi sutagchinum wajag batsatun dujag dujaji wega
Qu nunu numin kagkapejai umuchiau timayi nunitai iyaumainun wainak Tintayu shiig senchi pimpikiuwaitak bachik senchiji ajamuitak shiig muun pagki najanea pee minama pujusmatai patayi aidaushkam nunig katinkaju numi muun abaunum
Nunik ashi uwemainai Tintayu shiig senchi pimpikiu asa ataktu aents wemainchau wajasu nuwigtu yawetnash yaweju asa nunu abauji akaebaunum pagki najaneamuitak iyagka megkaekau
Jimag uweja amua yuta yutakua nagkaemaki kuyuamtai
Jimag semana egainak patayi wekaetusajui, tujash tuke igkugchaju timayi
Nui nagkamas nunu pagkiya duka nii wantinkattak wantinu timayi
Tujash nunu pagkiya nunak ishamainachu, wagki aents waitiaun yayau asamtai
Takastin
¿Wagkag Tintayush patayinash numinum wakatajum tusash tiuwaita
Aagsa ukukbauwa nunui agagta wajii nagkaemakiu aina nunu pachimtsuk betekmamsam:
Tintayu kanag kajamjau pujam nunu abau yutuattawai tabaun
Tintayu kanag pujau shintak batsatkamunmayan aents aidaun ijumag numi muunnum wajatajum tusa tiu
Tusa Tintayu ikamyawa najanea ujajatu
Niina patayi numi sutagchinum wajag batsatun dujag numin kagkapejai umuchiau
Nunitai tintayu
yabai tsentsakta
Tintayu wajuk kajamjau ayi nuna
Tintayu kuntin najanea wajuk aents aidaunash yaigkami nuna
Tintayu wajukan shiig wamkesh batsatkamunmash jegaush ayi nuna
¿Ame anentaimsa diyamash Tintayush tikish aidaunash ujamainnaka ujakuit atsa patayijai jugat ujajattsuk juwamainnat ankauwait
Yabai apa iniasta aniashkumesh apachun augmatbau ausaum anmamtinun dekainatsuash nunu
Agagta papiigmin dutikam kumpajum ujakta
Tikish nugkanmaya griego aina duka pumpuknak shiig senchi nuwigtu yawetkas ishamkachu ata nuna iwainin tusa tinu ainawai
Yabai diismi ii batsatkamunum Perunum pumpuknash wajuk diinuk ainawa nunu diismi
Pumpuk pachisa dekamu
Ii Shipibo-Konibo aidautik pumpuk tsawak shiig senchi shinakuig, ijagkap tattawa tusa dekanui
Nuniau asa nijamash umika dakamnawai ijag takui ajamsatasa
Ii Awajún aidautik, pumpuk jega ijus numinum ekemas aents jaak pujamunum shinakuig jakattakuiyap imatua tusa dekau ainaji
Nunitaig jau patayi aidauk tunchiap waweae nuniau asayap diisti tusa pumpukun awemae tinu ainawai
Tuidau asa iwishin bukujati tsuwajatnunum juu ainawai
Takastin
¿Ame pujamunmash atumesh pumpukush wajuk wainna ainagme nunu augmattsata
Ii Aimara aidautik, pumpuk shinakuig aentsuak jakagtatua, aniashkush patayap jakagtatua tusa dekau ainaji
Antsag muun aidauk ujajatkug pumpuk jega esajin ekemas shinakuig alpaca ukunchi aniashkush llama ukunchi juki nagkia uwaka awemata tuajame, aikamak besejatbauk umintsa tau asa
Jumamtinuk ii Quechua aidauti batsatkamua nunuishkam pumpukuk jakagtinum etsegnai jega ijus shinak yaki jakattawa nuna jeen
Nunitaig nui batsamin aina duka pumpukun achikag ayapag achiig jeganum andujuk idayin ainawai, dutikamak besetak umintsa tinu aidau asa
yacha Ayacuchonmaya, tie: paankak harina, quinua,
shaa nuwigtu tikish aidaujai pachimja najanamui tusa
peRunuM chocolaTE jiikBau tikish nuGkanMash Wantinui
Vicepresidenta perunumia Marizol Espinoza, wee París tawa nunui chocolate awajún najanamun iwainakta tusa, cholate iwainatai nuwigtu bakau iwainatai abaunum
Espinosa etsejak tawai nuniak juju chocolate najanamua duka kampatum mijan pujugsa najanamui, bakichik proyecto chocolate bakau jiikmi tusa tibaunum
Antsag bakau San Martinnumia nuwigtu selva centralnumia aidaun iwainake
Bakau yabai ajaamua duka yaunshkek coca ajaa sujutai ajakui nua nunui yabaik bakaun ajakmainawai
Antsag Espinozak wetatui Holanda chocolate najanin batsatbaunum awajún aidau chocolate najanamun iwainaktatus, yau yakat Parísnum shiig anease chocolate shiig pegkejai ashi nugkanum diyamash tusa eme anentsa diisbau asamtai
Mujaya pan tae lima
Lima
Paankan najanin Perunum batsamin aidau Lima kaunawag Paankan iwainakaje antsag sujutnashkam sujukaje feria 'T´anta Wawa 2013' tawa nunui
Itawaje paankan uchi, caballo , chigki aidau dakumsamu aidaun, antsag tikish aidaunashkam
nak ' jetemjuke Asociación Tawamtinsuyo nunikmatai Lima Parque Exposicion tawa nua nunui iwainamuk asae 01 noviembre 2013 tin
Juju iwainamunmak asae nantsebaushkam antsag tampujan awatak kantamin aidaush batsamsaje
Juju feria 'T´anta Wawa
Gladys Cabezas, paan najanta
Yarinacocha dekapdayaMu uchi aMuntsuaMunuM
Pucallpa
Distrito Yarinacochanum uchi amuntsuaku dekapdayamu asae 'muntsu senchiji' tabau
Junak jetemjuke perunumia tsuwajatin aidau juunig takau aina nunu
Paan iwainaktatusa muntsu uchi amuntsuamu wajupak yayawa nuna
Juju dekapdayamunmak kuashat nuwa uchiji ajuinamu pachiinkaje, uchiji bakichik mijan ajuinamushkam
Jutika dekapdayamunum depetmake Lupita Saboya dukap uchijin Rankon daagtinun 1 hora tumain amuntsuau asa
Depetmakbaunum susaje pañal aidaun nuwigtu uchi yapagmamtikatasa takatai aidaun
Depetmakua nunu tie: 'wika tuke mina uchignak mina muntsujuiyan amusnaitjai nuniamu asa pegkeg jamantuchu senchi mina uchijuk tusa' aatus tie
SEC
Chicham etsegbau 'MUJAYA PAN TAE LIMA ' tawa nunu ausata nunikam aikta inibau aina nunu:
Chicham etsegbau ' YARINACOCHA DEKAPDAYAMU UCHI AMUNTSUAMUNUM' tawa nunu ausata nunikam aikta inibau aina nunu:
Chicham etsegbau 'PERUNUM CHOCOLATE JIIKBAU TIKISH NUGKANMASH WANTINUI' tawa nunu ausata nunikam aikta inibau aina nunu:
¿Wagka feria 'T´anta Wawa 2013' tawa nunash Asociación Tawantinsuyo tawa dusha jetemjawa? a
¿Juju dekapdayamunmash wajupa dukapea dukug Lupitash uchijin Rankonash amuntsuae? a
¿Wagkag vicepresidenta Perunumiash Parisash weyawa? a
¿Juju Ferianum paan sujamua nunuish wajiya wakeesa diimainush awa? b
¿Wagka Yarinacochanmash amuntsuamu dekapdayamunash aikawaje? b
¿Chocolaten Perunumia najanin aidaush feria Parisnumash wajinma pegkegnash iwainakaje? b
Esanti
Pagki nuwa nunuwai Pagki aishmagkun nagkaekauwa duka
Pagki nuwak 9 metro tsakawai untsu aishmagkuk 3 metro tsakawai
Pagkig batsamin ainawai américa namakji ayamunum, kashi wekainai yumainji egaak
Juu pagkiya nunuwai shiig senchi, shiig muun, kijin wajakin
Tikish pagki aya nujai apatka diyam juwai ima munta duka jujui nugka juig
Pagki senchijig shiig muntai iyashiya nunuig
Yumainjinak esai emetnai dutika pempeag ininaa mayatmainchau ema mainai
Tsegasjig magkagtuchui
Ajawai tagkiji, pagae
Ashi ijumak 400 tumain ajawai ukunchiik
Aan muun akug aan kuashat ukunchig ajumainai
Aan muun akug aan senchi wegawai antsag shiig wamak wekaenai
Pagae
Jagke
Jagkega nunuig naig 100 ajawai punuaku aidau
Yumainji achiakug nai eemak awa nujai achinai, nai ukunum aja duka yumainji kujagta tabaunum yainai
Pagki ukunchi cuadrado tutai
Jagke nagkana awi pagkinuk ajawai jimag ukush cuadrado tawa nunu
Pagki shiig muntan wautai yain
Nuniau asa Kuntin muun aidaunash kujauwai utujimtsuk ibau shiig muntan wau asa
Yuwamuji
Pagaeg jegamainai 90 cm
Yuminum pujuwai, paat wegantu aidaun, namakan, yantana antsag tikish kuntin aidaunashkam yuuwai
Takastin
¿Wajijiinia dekapjaya yumainjinash wejinaita
Agagbaunmash, ¿utugkaya imanikash shiig munnash waanaita pagkish
Agkan awa nunui agagta:
¿Agagbaunmash tuu anentai aidau igkuaji
Ausata agagbauwa nunu
Dapi Krait pujuwai uwejush ayamunum Asia tawa nunui
Iyashig shuwiknai pujui japigtugbau buukeg jakachai
Tsegasjig 15 imagnia nagkaewai cobra tsegasjijai apatka diyamak, tseagasjig mayatbaunum mainai aentsnak
Uumnai bolsanum aniashkush zapatonum
Tuke kashi jiinnai yumainjin egak
Jagke wajukukita nunu
Inayi wajukukita nunu
Yabai tesakbau awa nua nunui agagta wajinma betekaita nunu antsamek wajinma betekchauwaita nunu
Reloj kayamjai najanamunak taka ajaku ainawai yaunchuk romano batsama ajaku aina nunu tsawan dekapa takamunum
Diista wajuk amesh najanmainkitme nunu
Reloj kayamjai takau
Reloj kayamjai takauwa duka yaunchuk nagkamsa takasa minimui eke reloj jiintsaig
Yaunchkek Egipcionmaya aidauk reloj atsau asamtai reloj kayamjai takaun najanawag tsawannak dekapa taka ajaku ainawai
Yabai ipajame amina, reloj kayamjai takaun najana takatan takak tsawantan dekapa distii tusan
Takaku atsumjatin
Jimag gaseosa envaseji, tapaji ajau
Kayam
Tijig
Cartón
Wajuk umiktatji nunu ujaniamu
Tsupikta gaseosa botellaji aina nunu ejapchijia nunui
Nuniakum shiig kuitamsam ukukta tsupiam tapagtin juga duka
Gaseosa tapaji bakichik jukim ejapen chigkaita dutikakum tikish tapaji aja duka jiikta
Tsupikbauwa nunu jukim mai apatkam gaseosa chuchukega dutuni shiig penduagta cinta adhesivajai aniashkumesh cinta embalaje tawa nujai
Lapicerojai carton tenteam tsentsakta gaseosa envaseji agkan epekchamua nunui
Pegamento
Cinta adhesiva aniashkush cinta embalaje
Lapicero
¡Wajuk jinua nunu inagnakum diista…
Juju reloj kamatkajai najanamua duka chigkaimua nunui diipas saeki nugkaa nagkaemawai
Kuwashat kamatak aputusmak kuwashat tsawantan dekapawai, antsag bachik kamatak aputusmak bachik tsawantan dekapauwai
Kuitamsam tsupikta cartonnum tenteam
apatkaum nunu
Carton tsupikbauwa nunu, cinta adhesivajai gaseosa envaseji antuma nunii achiata dutikam achiamua dutuni ekentsata
Kaamatak egkeata gaseosa envasejin achiashbauwa dutuni dutikam epenta achiam
Takastin
¿Yaunchkesh ya aidauwa reloj kayamjai takaunash taka ajakush ainawa
Agagbaunmash, ¿wagka cartonkash atsumnawa
Agagta (1) takat dekatkau tukita nunu, nuwigtu takat mina nunu (2), nui takat mina nunu (3), nuwigtu inagnamu takata nunu (4)
Shiig diisam
Juju agkan awa nunui
Gaseosa
tapaji bakichik jukim ejapen chigkaita
Tsupikbauwa nunu jukim mai apatkam gaseosa
chuchukega dutuni shiig penduagta
Kuitamsam tsupikta cartonnum tenteam apatkaum nunu
Tsupikta gaseosa botellaji aina nunu ejapchijia nunui
Reloj kayamjai pachisa ausag nunui kampatum uchi chichainawai nuniak tuinawai:
¿Chicham agagbauwa nunuish tuwita uchi dekaskea nuna taush
¿Wagka
Ujapawai wajinmak gaseosa envasejish atsumnawa reloj kayamjai takau najanbaunmash
Ujapawai reloj kayamjai najanamun augmatbaun
Ujapau tajai wajuk reloj kayamjai takau najanmainkita nuna
Kucha Imirianum wajig nagkaemakiawa nunu (Augmatbau jimag batsatkamu pachisa)
Kucha Imirianmak yaunchkek shipibo aidauk jegatsuk namak Ucayali tawa nunuig namaknat maa ajaku ainawai
Kucha Imirianmak jega ajakchau ainawai, nunui jegaa namakan maunak Amen Tamo emegkau tuidau asag
Bakichik tsawantai uchi datsa shipibo batsatkamunum shiig aneasa diitai namakan matjai tusa weu megkaekau
Munikmatai puyatuk pujamunum, bakichik nuwa shipibo tiu:
-Amen Tamo aidauwas jukiajatai. Ditak ishamain ainawai. Wait aneasjum iina
manitaiji aina nunu jukijum egamu yainkatajum tiu
Shipibo nuwa, aishman aidau wekaesaju kucha Imirianum
Iik juig apusaik pujasji
Kucha shiig muunta nunui imau megkaekaukesh amainai
Iina yachii aidaushkam megkaekau ainawai tau
Tujash atum manikta takugminig ishamasjime
Yatsut Shipibonak pagki yuwatatus pujujun ayamjukjai
Nunika uwemjaji
Kucha yantamen anug, nunui uchi datsa Amen Tamo etseju nuniak pagki uchi datsan Shipibon yuwatatus pujugtatman ayamjukmajai tusa tau
Antsag tiu, namakan maatatus weena duka Pagki yuwamas megkaeyinatai tusa
Shiig dekawag, nua nunui nagkamsag chichaman apakag tsagkugdaiyag shiig chichas juwakajui, nui nagkamas kumpaji wajasajui
Amen Tamo aidau wainkau kuwashat kanu minidaun dita batsatbaunum
Nunitai maniaku takatai aidaun jukiag kucha yantamen ijuntsaju nuniak tiaju:
Iik Shipibo ainaji iina yachi jukitasa
minaji. Atum jujui apusajum pujau
akugmek sujusta aniashkumek
iina senchiji dekapjattame
¿Atumesh yaa ainagme
Takastin
¿Wajig nagkaemakiu ayaji Shipibo nuwigtu Amen Tamo aidau kajegdaya batsatu kajegdaitsuk juwaktatkuish
Waji aidau nagkaemakiu aina nunu shiig emamkejas dekapatai batsatkata
Tuwita 1, tuwita 2, tuwita 3, tuwita 4, tuwita
Shiig pachimtsuk diisam dekapatai agagta
Mai batsatkamunmaya aidau tsagkugdayan kumpaji wajasaju
Amen Tamo kanu minidaun wainkau
Bakichik datsa Amen tamo Shipibo kanujin jukiu numpa puwaun
Shipibo Imiria jegatsuk namakan maidau
Shipibo nuwigtu Amen Tamo antukaju aents untsumun
¿Wagkag Shipibo aidaush yaunchkesh kucha Imirianmash jegaskesh namaknash mainush ajami
Augmatbau agagbaun ausag, jimag uchi tuinawai:
¿Amesh jimag uchi chichakaja nunuish tuwa dekaskea nunash tau tame
¿Wagka
Aents aidau kajegdaiyak maninak chichaman shiig dekatsuk maani batsatbauk wii diiyamak juniki
Mina apachug chichakuk yaunchkek utugchat batsatkamunmayajai akuig mania epegtai ayi tusa timaya nua nunui wii diyamak wika junikik diyasjai
¿Pagki aina nunu wajuk yuu ainawa dusha dekaukum
Agagbauwa nunu ausam shiig dekata
Pagki yumi dukuji
Ikam batsatkamu aya nunuig pagkinak yumi dukuji tinu ainawai
Pagki pujakug namakan kuitamnai, antsag pagki namaknum aniashkush kuchanum pujamunmak tuke shutuuk wee dujajiuwa anin wee auwai
Yumi yutug abaujimunum pagki shiig muun kashi jinki aehaeh ai iyashin nuwigtu buke jii pujau diyamak jiig barconum kashi yujau ekemam kemaina imagnik jiig kenai, tujash duka wantinkattak wantinnai
Namakan kashi yujas main aidau wainkau tuinawai
Yabai diismi tikish batsatkamunmaya aidaush wajintuinawa nunu:
Juju pagki aina nunak Awajún aidaush wainin ainawai, ditak Shuwin Pagki t i n u a i n awai
Juu pagkiya duka wainchi apujus yumi nagkima kuntin numi titijin eketunash ajuag kakaumainchau wematae yuuwai
Tikish shiwag aidau Shipibo-Conibo a i n a d u s h akam ditak juu pagkinak Ronin t i n u a i n awai
Eemsau aidau chichainakug juu pagkinak kuntinu yuwata takug ujuken umuchiak imamtikag kajii ipatuk nuwigtu tsejegchiuchin shinak,kuntinun tupikaki uwemainnash kakakchau emam nigki Ronin t awa nuna buken jegagnai nunikmatai yuuwai
Agagbaunmash, ¿wajukeaiya pagkish jiinnaita
¿Pagki Ronin tawa dusha Shuwin Pagkijai apatka diyamash wajuk kuntinnash maainush ainawa nunu agagta
agkanta nunui agagta:
Chicham agagbau aina nunui agagta 'Dekas' dekaskea nuna tau, aniashkumesh agagta 'Wait' waita nuna tau
Pagkinak yumi dukuji tinu ainawai
Batsatkamunum batsamin aidauk tuke pagkinak wainainawai
Shuwin Pagki
Ronin
Iniasta apa aniashkumesh apachumkesh pagki pachisam
Dutikam papiigmin agajam kumpagmi eemtin ausata
Juju chicham papinum agakbau nuwigtu takat takastin umikbauwa nuna ausag wakesayap takasagtatua tajai
Juju agakbauwa nunui yaunchuk deka ajakchamush dekaji
Jainor Saavedra Salas
Edgar Sanga Calamullo
Yabai amesh chicham agagbau egakta
Chicham agagbauk igkumainaitme periódico, revista, afiche aina nunui, nunu kajimatkipa
http://umc.minedu.gob.pe
e-mail:
medicion@minedu.gob.pe
Telf
(01) 615-
