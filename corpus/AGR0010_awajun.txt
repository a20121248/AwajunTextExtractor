En awajún
KatiP niJamatan JintinKantUamU
aushkek nuwa aidauk yabai uchigmaina anka uchigmatnak deka ajakchau ajakui. Nuwa ejapjuk uchigmaktatak wegaunak nuwa aishiya nunu nuwee ampujin tsupik uchinak jii ajakui, aan uchigmitka ajakui. Dutika tsupika uchigmitkamu asa nuwak jinu ajakui. Nuniau asamtai aishmag aina nunu uchinak kuwi kuwitamkua tsakapa ajakui. Y
Bakichik tsawantai, bakichik nuwa ejamtin uchigmaktatak wajasu ajajin wekaegas buutu
Uchigmak jakatnun dekabau asa
Nunik buttatman katip uchiji saas wekaegu wainak wagka butme tusa iniau
Iniam nuwa nunu chichak uchigmakun jakattag nunui butjai tusa tau
Tutai katip chichak ame mina dusejum ajamjakminik yaimainaitjame tusa tau
Tama nuwashkam ayu tusa tiu, nunik katik nunikta tabaunak betekak antugkau
Katip chichak achimkatnujum numi ajiam nuwigtu paampa duke ainkam umikta tabaunashkam umiku
Nunik numi minamunum mai uwejen achimak tikishmag bakui datupai pujusu
Nunik jatsuk shiig uchigmaku
---Yabai mayaim senchi enejam uchi jinkiti tusam dipasam mayatta --tusa tau katip
Nuwashkam betekak umiau nuniau wii¡¡ wajaku nuniai uchishkam paampa ainkamunum jinki iyaju
Nunikmatai idaiyak katipshakam tsanimpa dukenia numiuchiji kapantuama nuna juki nujiin tsutsukuau jachitkati tusa, dutikam jachitkama aseknashkam ajapau
Nunui nagkamas nuwa aidauk unuimajaju uchigmatnak, nui nagkamas uchijinkaju
