Wagka juniawa
Wajukeakua juniawa
Uchi aidauk yujag yumiskanak imatikag yumaitsui.
Nuniau asa yupichu waimau nuwigtu asum wegau numpe yumikchau asamtai.
Chicham
Wajina tawa
Yupichu
Umiamu
Ijutkau
Yuwamu
Akanja agagmau
Kuntin egamkatasa atsumtaig akajuwai.
Shipibo aentsnumag egamka yuta jujuwai tswantai takamuk.
Yugkipkin nejeg shiig pegkeg kugkugkutame.
Akanja agagmau
Kuntinun egamnuk pampautsuk wenu ainawai ikam.
Kuntin yujakmauji, shinamuji aidau yaijatui yupichu mautnum.
Kuntinun egamnuk dekau amainai ashi wajuk takataiyaita egamkatasaish nuna.
Akanja agagmau
Kuntin ikamiag megkagag wegawai.
Yupichu wakemka mantamnawai yuwatin.
Tsawan wegamunum kuntin egamka yutak yapajina wegawai.
Awajún
Shipibo
Betekmamtin
Yapajinu
Wagka juniawa
Wajukeakua juniawa
Aja ejapen ayawai katip aidau.
ETSEGMAU
¿Juju etsegmauk ejemau amainai?
¿Juju etsegmauk ejemau amainai?
¿Juju etsegmauk ejemau amainai?
Jutika takamuk jimag tsawan kashimasa, tuja etsa amamai. Imatikam nuwi jegamag tsajap, tseje, katip tikich wegantu pujustag tuidaush nii shiig kayuamuk jau tuja nuniachuk jinag shimau.
Ehe dekas nuniawai
Dutikamu
Jutika takamuk jimag tsawan kashimasa, tuja etsa amamai. Imatikam nuwi jegamag tsajap, tseje, katip tikich wegantu pujustag tuidaush nii shiig kayuamuk jau tuja nuniachuk jinag shimau.
Atsa dekas ainiatsui
Anentaimjamu
Awajun aidauk takasu ainawai juju ajakan yajuak senchiji au asamtai, duwi ima kuntinnakes ishimtsui wakan pegkegchau pasun pujustag taunash datupamtikawai.
Ehe dekas nuniawai
Dutikamu
Awajun aidauk takasu ainawai juju ajakan yajuak senchiji au asamtai, duwi ima kuntinnakes ishimtsui wakan pegkegchau pasun pujustag taunash datupamtikawai.
Atsa dekas ainiatsui
Anentaimjamu
Muun aidau juna takainakug senchi uyumas takasu ainawai, uchi aidau achikainum tusa, wagki uchi juna achinakug kuitamamain jiin, weni epenak nuwigtu nujin epenak kijakaig tau asag.
Ehe dekas nuniawai
Dutikamu
Muun aidau juna takainakug senchi uyumas takasu ainawai, uchi aidau achikainum tusa, wagki uchi juna achinakug kuitamamain jiin, weni epenak nuwigtu nujin epenak kijakaig tau asag.
Atsa dekas ainiatsui
Anentaimjamu
Nunu diisa dekas juju takamuk emegkaumaitsui ayatak takaku jintinnaimainai juju dekat uchi akinak minina dusha dekau atinme tusa.
Ehe dekas nuniawai
Dutikamu
Nunu diisa dekas juju takamuk emegkaumaitsui ayatak takaku jintinnaimainai juju dekat uchi akinak minina dusha dekau atinme tusa.
Atsa dekas ainiatsui
Anentaimjamu
Tsayag
5 Tsayag
Iwainamu
Anentak papijamnu:
Augtai 'Tsayag 5' aminai anentaimsa umikmauwai
Batsatkamugmin yujag juwaamu, ajakmat, egakmat, duwe takat, ajakma juwaamu, namak maut, awantua najanat, nuwigtu jega jegamat takamu aina nunu pachisa tinamsa augtai agagmauwai
Baki bakichik augtai agakmauwa nuwig amina pujutjum dekamu nuwigtu tikichi pujutjishkam pachisa agakmau igkugtatme
Agagmau ausa paan antumainun yaimpaktinuk takat takastin umikmauwai, kumpagmijai ijuntusam, jintinkagtin yaimpakmatai, nuwigtu apa, apachum ainau iniasam umimainaitme
Augtai Tsayag 5 tawa nuna wakejus diisti tajame
¡Shiig anentsam takasta
Ausatin iwainamu
Duwe takat
Duwe takamu pachisan unuimajai
Ausami
Tikich aents pachisa agagmau ausami
Yujag juwaamu
Dakumkamu diisam, agagmau ausam inagnakam augmattsata
Iina muunjig tsawannak shiig dekainawai nuwigtu ikam wee yujag ayau juuka yutai aidaunashkam
Nuwigtush yujag tsamataish wajig wantinua nunashkam, nuniau asa pau tsamataig kuntin uwegtin pampain aidau wantinui: washi, yakum, bachig nuwigtu chuushkam
Juju kuntin aidau tsawainak senchi pampain ainawai, uchijin petsakag entsaku, maaninau, yujagken sujitdayainau aniachkush atandayainak
Imatuidau asamtai kuntinun egamin aidau yupichu mamikiawai pau kautak batsamtaun
Yujag akakekmaun tsamakeash tusa nuwigtu pegkejashit tusashkam nuwig wainui
Yujag juwaamunmag aishmag aina duke yaki wau ainawai, tuja nuwa aidauk yujag wajukaigpa neje besekai tamau asa wajumainchau ainawai
Dakumjamu diista nunikam kumpajum aidaujai chichasta, iniimauwa nunu yaimpamainai
¿Waji yujagna juwaawa
¿Waji atsumtaina juki juwaawa
¿Yujag juukmauwa nujaish wajina najanmainaita
Papigmin iniimau aidau aiktá, dakumjamu diisam
¿Baki bakichik dakumjamu wainam nuwish wajukenawa
¿Dakumjamu diismesh, yujag juwaamush waji tumainitme
¿Yujag juwaamunmash yaa aidau pachinainawa
Yujag juwaamunmash wajukna ainawa nunu iniimsam dekaata, dutikam papigmin agagta
Augmau nagkamtsuk, dakumkamu nuwigtu agagmau adaikamuji diista,
nuadui papigmin iniimau aiktá
¡Pau, yujag yumintsak yutaiyai
¿Agagmaush wajina pachis augmattsatin tame
b ¿Wagka dusha anentaimtujume
Anentaimaujum kampatum agagta
Dakumkamu diismash, ¿waji chicham etsegmauk igkugtame
¿Agagmau adaikamuji dakumkamujai apatkamesh waji ejeme
5. Namputchawame folletosh ausachukaitam; ¿Wajuku niimtinaita?
Kumpajum aidaujai chichasta
¡Pau, yujag yumintsak yutaiyai
Ii batsatkamunmag jimag pau wegantu juuka yutai awai
¿Pau wegantu aidau juuka yutaish tuu ainawa
Pau apu, yumintsak nuwigtu yumigtin, saepeg chichap washukin nuniayaitak yagkupatin
Pau yaig, 'mujushi pau', saepe pujusmamtin, jakiti washukin nuniayaitak samekmamtin, imanik yumigtuchu
¿Paush wajuk juuka yutaiyaita
Pau numiji kampugmaitkuig jachajai ajaka juutia
Tikichik wajukash tsegkenai aniachkush dasua juun ainawai
¿Yaa aidau juu ainawa
Aishmag muun ajatan nuwigtu yaki watan dekau
Nuwa muun nuwigtu uchi muumpasu aidau pau nugka kakekaun jukiagtin
¿Pau juukaish waji aiknawa
Pauk bukunku yutaiyai, tikich aidau yumijai namuka umaush ainawai
Yujag yumintsak aidaunak uchi aishmag nuwa aina duka imatikag yumaitsui, iyashin yumikai nuniak takatan kakanjachai, waimakchai tumaunum
¿Iyashnumash wajinma pegkejaita
Pau yuwamak jamamtuchu pujutan yaijatui
Pegkejai protaina, carbohidrato , calcio nuwigtu fósforo aidau ajamu asa
Au yujagkea nunu wajiu pimpiakchau dekapmamtan sukagtinai
Agaju:
Augmau inagnakam, agagmaunum iniimau aiktina nunu ejeta dutikam papigmin agagta
¿Pau wegantush wajupa juumainita
¿Pau nugka kakekaunash yaa aidauwa juumainita
¿Paush wajuk juunua nuwigtush utugkatasa juwaaji
Dakumjamu aidau apatkam diista, nunikam papigmin iniimau aiktá
¿Pau saepe chichap nuwigtu pau saepe pujusmamtinjaish wajinma betekchauwaita
Chiju tesakmaunum agagmauwa nunu ausata nunikam wagka juniawa nuwigtush wajukeakua juniawa tawa nunu jikattsam diistá. Agagmaunum jimag anmamtin ejeta
Wagka juniawa tawa duka utugchat awa nuna tawai
Wajukeakua juniawa tawa duka utugchat nagkaema nuna tawai
Yamai, kampatum akanka agagmau nuwigtu juk akanka agagmauwa nuwiya jimag wagka juniawa nuwigtu wajukeakua juniawa tawa nunu mamikiata
Nuadui, papigmin agagta
Kumpajum aidaujai chichastajum nuniakjum betek ijuntugjum aimkatajum
Amesh imanuk diyam folleto chichaman etseja dusha
¿Wagka
Folleto chichaman etseja dusha juki takamainashit ¿Wajuk dutikmainita
¿Folletonmash wagka dakumjamush batsakmauwaita
Waji unuimajume nunu anentaimtusam diista
Ausam papigmin iniimau aiktá:
¿Ausa inagnaka takat umiamush yupichug diisum
¿Wagka
¿Utugchatash tuwa igkugmume
¿Wajuk esegamea emamainitme
Bakichik yujag ame batsatkamugmin juuka yutai etejata nunikam wajuk juuk yuu ainawa nuwi anentaimsam bakichik folleto papigmin agagta
Agagmau ausata
Nomatsigenga juuka yutai augmatmau
Nomatsigenga aents aidauk Selva Central nugkanum batsamnai, distrito de San Martín de Pangoa tawa nuwi ima senchi wainnawai
Juju ijutkau aidauk patajijaig kuwashat takau ainawai, nuniau asag juuka yutai aidaunash takau ainawai
Majunch, tsuntsu, ujik wegantun juuktasag, kegku juki entsa
initken aepa dukap tsawan ukuwai, nuwi yupichu chimpimamtai achiktajai tusa
Tikich aidauk atashu ampujin aniachkush neje kaujun ukujin ainawai, nuna yuwaun punuk, ujik aidaun achiktatus
Bukinnak jachajai aniachkush bachitjai ashii yajumin ainawai, kugkuknak ajakag bakichik nantu idayainau dutikamu kagak bukinnak tujumtiknai
Deka anmamtinun nuwigtu chagkin aatus takainau tsuntsu, kugku aidau juuktinun
Chiachia najaneaku kuwig aidaun juuktasag linternan nuniachkush shapaja duke kagakun takau ainawai
Aikasag, wampa nuwigtu café ajanum kutsaja yajumnai
Nomatsigenga aents aidauk chiachianak uwejen achik buukchijin mamikis tsajit inina mainai nanaak wee tusa, dutika juwamuik ichinkanum yumi apugtus egkeau kuntuti nanakai tamaunum
Uchi aidauk chiachia juwaaji tusag yakí numinum waamun wasugkamainau, tsakataitak aatus dita pujutjin takaki emainau
Augmattsamu jukimu
Papigmin iniimau aiktá
¿Nomatsigenga aents aidaush wajina takau ainawa
¿Nomatsigenga aents aidaush tuwi batsamnaita
¿Nomatsigenga aents aidaush wajinna ainawa uchi wasugkamaunash
Wagka juniawa tawa nuna iwaintajame ame papigmin wajukeakua juniawa tawa nunu agagta
Majunch, tsuntsu, ujik wegantun juuktasag kegku juki entsa initken aepa
Kugkuknak ajakag bakichik nantu idayainau dutikamu kagak
Nomatsigenga aents aidauk chiachianak uwejen achik buukchijin mamikis tsajit inina mainai
Wajukeakua juniawa tawa nunu ausata nunikam ame papigmin wagka juniawa tawa nunu agagta
Auna aikak yupichu punuk, ujik aidaun achinau
Tsakataitak aatus dita pujutjin takaki emainau
¿Augmatmaush wagkag agagmaukita
Kumpajum aidaujai chichastajum nuniakjum papigmin betek ijuntugjum aimkatajum
Agagmauwa nunu chichaman etseja dusha amesh imanuk diyam
¿Wagka
Agagmau chichaman etseja nunu jukimesh takamainkaitam ¿Wajuk nagkamainitme
¿Nomatsigenka aents aidau juuka yutai jutinujaish tuu betekaita nuwigtu tuu betekchaush wainme
Tikich batsatkamunmaya juuka yutai dekamush amesh imanuk diyam
¿Wagka
Ajakmat
Dakumkamu diisam, agagmau ausam inagnakam augmattsata
Iina apaji, dukuji tsanimpan ukuatag takug dekatkau kupig ijumui, nuadui kaya 'namug' tutai jinchagkua anin ajamun juki tsapanum chat egkea yumin ipakjai namuk tsanim ijumjamun ukatuk, aja ukuatnunash aikasag ukatuk uminai
Dutika umik ajakmatnak nagkamnai, tsanim shiig tsapaiti tusa nuwigtu nejeakush mama pegkeg tujuaju ati amaunum
Ajanum ajakmakug mama wegantunak paum, kugkuim, butum nuwigtu tikich mama aidaun pachimag ajakmauwai
Aikasag, apegnum pituk, sagku, manchup, pina, chiki, kegke, pagat aidaun ajakmau
Juju ajak aidau tsanim tsakagti tamaunum ima senchi yain ainawai
Muun chichakug yumi yututai juju ajak aina nunu umajag esattin mama kitamtaig dita ajampenawai dutikamu asa waamak pegkeg jamamtuchu tsakauwai, tinai
Ajakak yainik tsakaidau asamtai
Dakumjamu diista nunikam kumpagmijai chichasta. Iniimauwa nunu yaimpamainai
¿Aentsush waji ajakna ajatasash etegkeawa
¿Aentsush wajuk ajakmatna takainawa
¿Yaa tsanimnash nuwigtu tikich ajak aidaunash ajainawa
Papigmin iniimau aidau aimkata, dakumjamu diisam
¿Baki bakichik dakumjamu diyamash wajukenawa
Dakumjamu diismesh ¿Tsanim ukuamu pachismesh waji tumainitme
¿Ajak ajakmatin etegkeamunmash yaa pachinainawa
Ajakmamunmash wajukna ainawa nunu iniimsam dekaata, nunikam papigmin agagta
Augmau nagkamtsuk, dakumkamu nuwigtu agagmau adaikamuji diista, nuadui papigmin iniimau aiktá
Muntsujut Inchikuat
¿Agagmaush wajina pachis augmattsatin tame
¿Dakumkamunum wainag dusha wajukatin tame
Dakumkamu diismash ¿Tuwig jusha nagkaemawa
4. Namputchawame augmatmau agagmaush ausachukaitam; ¿Wajuku
5. niimtinaita? Kumpajum aidaujai chichasta
Muntsujut Inchikuat
Shampuyakunmaya nuwa muntsujut Inchikuat daagtin, niijai ijunag ashi patayig batsamin, eme anentsa diitai ájakui
Takatjinnu nawanji
Nigka dukuji takataijin unuimatjau
Niishkam umayi jinta tepeenak datem ekenka umaku ampigmaun shiig ijagmak umin
Dukuchji tsaag aajam pujutan niimaju
Dutikak chichagkau nuwa ajantusa diitai, takatjintin, asum ati tusa
Dukuji ajanum wekaetan, akinkamtan nuwigtu ijagmatan jintintuamunak ashi dekau ájakui
Nigka wajukunma ajakash ajakmamainkita, pegkeg tsapakti tusaish nunak dekau
Inchikuatak nugka aja ajamtasaish wajuku etegtaimpaita, ajanmash tuu yantamnumak ajamainkita namuk, nabau, yuwí, paampa, mejech, piria, tsuwak nuwigtu apegnumash waji ajataimpaita nunak shiig wainu
Yapagtinish wajig dekatkaush yutaigkita nunash dekau asa nigka ashi tinamag ajakmau: manchup, pituk, sagku, chiki, tsanim waamak tujuin, tujumpaja ipanja yutai, nijamanch najantai aidaunash wajuk uwettawa, akinkamkush utugkaya ajataiyaita nunu aidaunash ashi dekau ájakui
Inchikuatak kashikmas ajajin wegau, jeganta eke ututsuk niya untsumu, nuniak -wi dukun minajai yujuawaipa, tusa untsumu
Takamtakek wayachu tuke untsumak wayau
Nigka aatus tau ajan ajantus diyak, numpan umutjujai tusa
Pujushminnak aja wakanin yujutjuwa tau asa
Kashikmas ajanmak weuwai mama ijagkaimak wegatsaig nejennun uwemig tusa
Etsa tajiagmatai wegamak imanik nejenchau uwetai tamau asamtai
Tikich ajanum pachiachmau wekaekama wayakush nigka ajantus diyau
Aikasag, niig dekau asaukanum piria, seetach, wakam, pitu, kushi wakam ayaun
Namaka ajanum paampa, duse, papai, mama, kai ayaunashkam
Muja ajanmash kukuch, pagat, esem, eep, waji ajaka junawa yuwatnush, tsuwamagtinush, ajatnush nunak ashi dekau ájakui
Tuké nigka ajanum weu, minakush yutainak tinamag juki midau
Dukuji, umayi, kai aidaush eme anentus dakainau
Nigka yumainnak juki esemnash yugkunas eme wajas midau
Dukuji inajuamtai ashi betek ijunas yuidau tuwajame
Agaju: Hugo Wipio Paucai
Chiju agakmauwa nunu ausata nunikam chicham mamikjamu aidaush wajina pachisag tawa nunu anentaimaujum papigmin agagta
Shampuyakunmaya nuwa muntsujut Inchikuat daagtin, niijai ijunag ashi patayig batsamin, eme anentsa diitai ájakui
Aikasag, niig dekau asaukanum piria, setach, wakam, pitu, kushi wakam ayaun
Pujushminnak aja wakanin yujutjuwa tau asa
Yamai, augtai agagmauwa nuwiya jimag chicham ame dekachmau mamikjata
Dutikam wajinak tawa nunu iniimsam ejeyim papigmin agagta
7 Kumpajum aidaujai chichastajum nuniakjum betek ijuntugjum aiktajum
Chicham etejamush wajinak tawa nunu dekamush amesh imanuk diyam
¿Wagka
¿Wajina takua tawa: 'eme anentsa diitai' tamaush
Agagmau ausaum dusha ame ajakmaku takamunmash wajuk yaimpamainita
Waji unuimajume nunu anentaimtusam diista
Iniimau ausam papigmin aiktá:
¿Augtai agagmaush wajuk diisume
¿Tuu takasa emamunma yupichu emamainchaush igkugkume
¿Wajuk esegamea emamainitme
¿Pajin takasa nagkaikium nunu takakmesh wajuk dekapmamjamume
Bakichik muun ajakmatan dekau ijagsata nuniakum minash wajuk ajakmataiyaita nunu ujatkata tita, nuadui antukmaujum kumpagmejai ujanikta
Agagmau ausata
Yine aents ipania takamu
Yine aents batsatmaunmag yamaikish ipania takamuk yupichu takat imá senchi wantinui
Ipaniamu aina duka yapajiasa takat yainiamu iina patayi aidaujai aniachkujish ijunja batsatkamunmayajaigkesh
Juka kuwashat takat uyumaka emaku aiktaiyai, 'aja takaku' ipanitiama anmamut
Ipama takamuk kuwashat tiyus takuni wegamunum nuniachkush kuwashat tsawanchakam takamu amainai nunu dekamainai, aatsa yainiamunum shiig anemainai aents ipama dushakam wagki takatjin emtikau asa
Juju takatat iikdaisa ipania takataiyai juti patayi ijutkamujai
Umiktajai tabauk dukap ajakmaka wegamua nuwai: mama, shaa, ajus, biik, tikich ajak dukap tsawan wegatsaig umimain
Jutika takamu patajai nuwigtu batsatkamunmaya aidaujaish ijutkamu wantinnai
Aja ajamauk tsawantai yuwa pujamun sukagtinai
Aniau asamtai ipania takasa emamuk tuké imanai, wagki tamak, aentsun dukap ijumu nuniak takat ijunja ipania yainika wamak ujuinau
Agagmau patasmek ausata nuniakum papigmin aimkata
Yine aents aidau diismash, ¿ipania takamush wajimpaita
¿Ipaniawajash waji takatna takaush ainawa
Takat wamak umika wegamu amaunmash, ¿ipania takamush tuna tikichnash umiawa
Chicham etejamush wajina tawa nunu papigmin agajam betekmata
Chicham nunak tayaitak tikich chichamjai tamau iniimsam ejeta
antugdaiyat patapatasaik
pataa takat
Kumpajum aidaujai chichastajum nuniakjum betek ijuntugjum aiktajum
¿Juju unuimajum nuwi nagkamsam ame batsatkamugmin ajakmamu esegatasamesh tuu takamainitme
Tikich aentsush wajuk ajakmauk ainawa nunu wainmauk imanai tamek
¿Wagka
Etsegkata
¿Ame unuimagmaush pujutjumin, pataimin nuwigtu batsatkamugminish wajuk takakmea iwainamainaitme
Egakmat
Dakumkamu diisam, agagmau ausam inagnakam augmattsata
Awajún aidauk kuntin egamka yutan puyatjus takauwai
Juna takainakjag dita kajamaujin eme anentus diyak dekas kuntuknagjai tuidau
Kajanmakesh aentsjai maniau, pagkuniau, ijunjagkesh jiyaniau
Annun kajamjag kuntinun wainkattajai tusa wekaegak wegak yupichu kuntinun egamu
Dakumjamu diista nunikam kumpagmejai chichasta. Iniimau aina nunu yaimpakti
¿Wajina atsumawa egamkatasash
¿Tuwi kuntinnash egamainawa
¿Waji kuntinua egamtaiyaita
Dakumjamu diista nunikam iniimau papigmin aiktá
¿Wajukenawa aentsush baki bakichik dakumjamua nuwish
¿Tuu amainai tame egamka yuwamu pegkegjish
¿Wagka
¿Waji kuntin aidauwa egamtaiyaita
¿utugka yutaiyaita
Kuntin egamku yujamunmash wajukna ainawa nunu iniimsam dekaata nunikam papigmin agagta
Augmau nagkamtsuk, chicham agaka iwainakmau aidau diista nunikam iniimau ausam papigmin aikta
2 Namputchauwame agagmau expositivo ausachukaitam; ¿Wajuku niimtinaita
Ijuntsa augtaigmijai chichasta
Ikamia kuntinun maajai
Yamai pujag nuwig yujaka batsamka wegamu asa pataa aidaush pampag wenak senchi egamau awai kuntinun maa yuwawagtatus. Nuwigtush kuntin maamuk ashi patajai, ijunja batsamtaijai chichasa ijuntsa egamtaiyai, nuniaku
waji atsumtatji dusha najantaiyai kuntin maatin
Kuntin egamkatasa wegakuik atushat ikam wenawai nuwi wainnawai kuntin najamkamu, pishak kuntin yujamun ujajatu
Kuntin wakemsa egamka yutaig juwai: kayuk, shushui, uwegtin aidau, japa, pabau, tikich wegantu aidau
Nuwigtush kuntin maatin najantaig uum tutai, juna najanatasag yunchikin, uyain kagkaji shigkijaun ujaka, shikitan basejug nujai yakaja kuitamas najanu uumin
Nujai umpuntinun tsentsakan bataen, idayuan ujaka baseja najanu tsentsakan
Nuniak kuntin maatnujin tsegasan najanu ashi ajak aidaun juuka
Aents juna takau shiig dekau aina nunu shiig ujajatnai kuitamsa uum umputan ashi iina muunji tibaun
Nuwigtu yamai awajunik tikichnumia egamku takatai aidaun takainawai
Akajun, dakamtikat aina nuna, aatus takainak egamak yuwinawai
Agaju: Claudio Wampuch Bitap
Ausam nagkankum, dekaskea nuna aimu mamikiata dutikam papigmin agajam inagkeakta
Kuntin uumjai senchi mautai aidau: uwegtin, chigki nuwigtu kayukchakam
Aneaku amainai kuitamsa yuta kuntin maamu aidau
Akajushkam egamku wegaku atsumtaiyai
Kuntin egamauk bakichik takat yaijatui yuwa pujustag tamaunum
Dakumjamu diista, apatkam diisam wajuku ainawa nunu papigmin agagta
Agagmau ausamag nuwiya akanka agagmau ausata, dutikam dekas jikattsa augmatmauji ejeta dutikam papigmin agagta
Iniimau aina nunu dekas jikattsa augmatmauji mamikiamun yaimpakti
¿Wajina pachis tawa agagmaush
¿Wajintu tujamua egamka yutan pachisash
Yamai pujag nuwig yujaka batsamka wegamu asa pata aidaush pampag wenak senchi egamau awai kuntinun maa yuwawagtatus
Yamai pujag nuwig yujaka batsamka wegamu asa pata aidaush pampag wenak senchi egamau awai kuntinun maa yuwawagtatu, nuniaku waji atsumtatji dusha najantaiyai kuntin maatin
Yamai, patatkau nuwigtu nuwi pataekau akanka agagmauwa nuwiya jikattsa augmatmauji jimag ejeta nunikam papigmin agagta
Kumpajum aidaujai chichastajum nuniakjum ijuntugjum aimkatajum
¿Waji utugchat nagkaemawa egamka yuta amina batsatkamugminish
¿Wajina pachis tawa egamka yuta agagmauwa nuwish
Waji unuimajume nunu anentaimtusa diista
iniimau ausam papigmin aimkata:
¿Baki bakichik akanka agagmaunum jikattsa augmatmauji ejeta tamaush yupichukait
¿Waji utugchata igkugkume
¿Wajuk iwagmainitme
Najanata agagmau expositivo amina papigmin wajuk takau ainawa egamka yutanash ame batsatkamunmayash
¿Wajuk yupichu emamea iwagmainitme
Ausata juju agagmau
Shipibo egamka yutai
Shipibo aentsu takatjig dekas jujuwai egamka yuta nuniu asa ditak kuntinun maawag yuwidau juju aidaun chigki nejen, kuntin ikamia wegantun
Dita kuntin maatasa taka wajakmauk tsawan wegamunum yapajinae, duwi yamaik ditak juwinawai akajun nujai egamak yuwinawai
Dekaske aents kuntinu
egamnuk shiig dekau amainai, dekatkauk ashi kuntinu maainuk umiku amainai tujai kuntinnash maattawa nuna: bala, pila, linterna, kayaun, mosquitero, acepatain tuja kuntin maa egkea itatnunashkam
Nuwigtush dekau amainai utug wega kuntinnash igkumainaita, nuniu asa wainkau amainai kuntin shinamun, najamka ukukbaun, kautbauji aidaun
Ima senchi dekau amainai kuntin maatasa wekaekuik nunishtaya timaun shimpankaig tusa
Kuntin egamku tsawan megkaemauk amainai nugka ayamunmash pujag nuniashkug atushat wenak batsatkamunak nagkagag wenak tsawanta juwau, nuniu asa yamaik batsamka wenaku kuntin yupichu wakemaitsui
Aimkata papigmin
¿Wajina takainawa batsatkamu shipibo aentsush
¿Wajina juwinawa kuntinun maatasajash
¿Kuntin egamka yutash wajuk yapajinae
¿Wagkag ainiawa
Etegkeata anentaimjamu dekaskea nunu timau chicham juka akankamunmaya dutikam inagkeakta agajam papigmin
Papigmin iniimau aidau aiktá
¿wagka
Chichasta kumpagmijai ijunjajum nunikjum umiktajun juju tesamu awai apatka diyamu kuntin egamtai pachisa
Takastin
Dakumkamu diisam, agagmau ausam inagnakam augmattsata
Ikam yujag tsamatnum muun aidau nuna egainak, kuntinun maatatus nuniachkush entsa uchutuatatus yujas wainu duwe ukuiniak chunuk wajas pujaun
Nunik duwe akau uwejen achika, shiig kuitamas anenjuki 'Nugkui' pachis nuniak pumpun duken juki akai peduag chagkinum
Juna juki inagnakug tuke yama nagkamchaku kutsaku awanke ijumjamua nujai awaksag yutua ukuau, wainka tsuwapaka yaja utsagka ukumainchau, aatsa takajinig duwe dukuji duwe puja nunak emegkainai
Aintsag duwejai najankujik uchij aidaush tuja muun katsuaju aidaush betek umimain muun 'Bikut' timaun
Nuniaku antugdaika takat awajundau apattsa emamain
Juju taji duka aishmag datsameau aidauk duwenak achikag wasugkamaitsui, nuwigtu pinig iwajamu muunta umutainig umumaitsui, nuna intimki takauk daki shupagkau jinmai tabau asamtai
Duwe takat
Dakumkamu diisam chichasta kumpagmejai. Juuju iniimau awa nunu pataetukam
¿Waji dekame duwejai najanamu inagkatasa atsumtaish
¿Duwejai najanamu wegantush tuwa wainme
¿Duwejai najankamunash utujenawa amina batsatkamugminish
Iniimau aimkata amina papigmin dakumjamu diisam
¿Wajukenau wainme dakumjamua nuwish
Dakumjamua nunu diismesh ¿Waji tumainitme duwejai takatai pachismesh
¿Waji atsumtaijai duwenash takainawa najanamun inagkagtasash
Iniasta dukug dekau duwejai najankamu shiig inagkami takujash utujiajawagki nunu amina papigmin agagta
Inimsata wajuk unuinainawa duwejai takau ati tusash ame batsatkamugminiash, tuna pataetuka uminawa nunishtaya takakuik timaunash. Agagta amina papigmin
Augmau nagkamtsuk, agagmau diista
Uweg shiig ikigmatai
Atsumtai :
Yumi
Sekemu saujin
Sipivu nanchiknau
Papi ujugmamtai
Tamau umiktin:
1 Uchupjata uwejim pipich Yumijai
4 Tiwigta sipiyujai Nanchikim
2 Apusata pipich sekemu saujin
5 Saugmitkata yumi senchi apugtusam
Chichasta iniimauwa nunu pataetukam
¿Waji agagmau wegantu amainaita
¿Wajinum atsumtaya tame amesh
¿Wagka agagmauwaita
¿Wajukmainkita juju tamau betek pataetuka emashmash
Dekas tame kumpag aidau
Amek augsaume agagmau instructivo tamau umiktin
Agagmau tamau umiktin:
Chiju shiig mamija agakmau amainai
Dekapatai batsatkamu wajukattaji nunu aidauk
Tamauk shiig antumain agagmau amainai
Tamau emakuik betek umimainai pataetuka
Chicham chitu agakuik infinitivo tuja imperativo amainai
3 Yakagta senchi uwejim
6 Ujugmagta papi bukujai
Agagmau ujajatkui pataetuka pinig inajut takamu
Pinigkak duwejai takasa najanamu juti awajunti atsumaku takataiyai, duwi ashi pataa aidaunmak juju atsujuk amaitsui, duwi dukug aidauk uyumas duwejaish wajuk takataiyaita nunak ujajatkau amainai
Nuna eke unuimatsuk nuwauch aidauk chicham umiktin umikmaun antuku amainai pegkeg pinigkan najanin atajai tusa
Pinig najankamu inagkatagtakuik ajutkagtumainai juju atsumtai aidau:
Jimag chigkim utuaka jigkamu
Jimag pinig
Makichik numi
1/2 cm
Esanti ajamu
Kaya baeg nuniashkush tsuntsu yuwamu ukunchi
Makichik kajitiya puspura
Pinig inagmau nagkamau:
Wegamu 1)
Pinig najanamun juki kaya baejan nuniashkush tsuntsu yuwamun juki kuweau pinigkan awanken, initkenchakam shiig kuitamas dutika pinui emau
Wegamu 2)
Pinigka juwau tuwi inagkattawa nuwi nunu yantamnumak dase senchi pepetchaunum nuwi aepeau wej chigkimin jiin jijumak dutika jimag pinigkan patau nuwigtush yantamenig ashi chigkimin patatug dukuau pinigkan
wegamu 3)
Yamai, puspuran juwau dutika tsaket ekemau dutika jii ijumjamun akau pinigkan inagkatatus
Juna aikakug nuwig pujujus chigkimin patatu senchi imatikam pinig najak jinanch wetai wakemtatus
Wegamu 4)
Inagnak najukmataig numi juki tiwiki jiyau kuitamas dutikam diipas bichatjati tusa
Augsam nagkankum ejeta aikmau aidau agagmaunum awa nunu dutikam agagta amina papigmin
¿Waji wegantu agagmauwaita
¿Tu dekapatainum wantinua: kuweau pinigkan awanken, initkenchakam'
¿Tu dekapatainum tawa
¿'Yamai, puspuran juwau dutika tsaket ekemau dutika jii ijumjamun akau'
Agagmau tawai pinig inajut duka ajutjamui amina papigmin
Pinig najanamu juwau shiig ujujamun
Inagnak, numi juki tiwiki kuitamas wekemu
Yamai, puspuran juwau dutika tsaket ekemau
Dase senchi pepetchaunum nuwi aepeau wej chigkimin
Eke pinig najanamu inagtsuk
¿Waji atsumainita
Chigkim, pinig nuwigtu numi
chigkim, numi nuwigtu taig
Chigkim, duwe nuwigtu puspura
Awaksamek ausata agagmau nunikam agagta amina papigmin waji aikawa wegamu 2 (paso 2) tamaunmash
Chichasta kumpagmejai nunikjum ijunjajum aiktajum
¿Tuwa wakejusmesh diisume agagmau timau umitai augsam nagkantaum nuwish ¿Wagka
¿Wajinma yaijatmainita jutika takamush ii duwejai takat takamunmash
¿Wegamu 4 tawa nuwish imanjish tuwa wainkaume
¿Wagka
Augsam inagnakum aimkata juju iniimau aidau ayatak chichakam nunikam agagta papigmin
¿Wajina ujajatua agagmau timau umiktinush
¿Wajupa yantame akankamuita agagmaush
¿Waji utujimkaume juju takasa wegamunmash
¿Wajuk adeajume
¿Wajuk iwagmainitme
Dukuchjum ujatkata tita duwejai najagkamu inagtai aidau pachisam nunikam agagta papigmin
Augsata agagmau
Duwejai takat Yine
Duwejai takat umiktag takuik junawai esattin duwe entsanmaya akaimu, dutika juju takatan ematag takug aents Yine aidau dita dukuchji takasmaujin betekmas takau ainawai
Aents Yine wegantu aidauk najanin ainwai ichinkan yujumak inajkatnun tuja ichinak yumi shikiktinnashkam tuja pinig aidauk shikika umagtinjin
Untsu kolpeto tutaig yujumak egkeja yuwatnujin
Juka duwejai najankamu ainawai duwi juna takastatkujag ditak pataetuinawai dukug dekau Yine timaun, nuniau asa tuke segauwai akaitjai duwen tusa dukujin 'Pagota', juju yayawai duwejai shiig najanin ati tamaunum
Juju takamunmag awai nunimaitsui tuja nunimainai timau aidau pataetusa umimain nunak dukuchji timaunak betek umin ainawai
Duwi uwejen ikigmau ainawai pijipjin, nuwigtush duwe akaimuk tutupnik jegag awaimaitsui wagki nuwa nantunum jau wainkai tusa nuwigtush tsanijimaukesh wainmaitsui
Tuja uwegmin dukumdukum takumek duka pegkejan ujapawai, tuja apujuk duwen pujugkug yumaitsui jiman, kachin aatus takau asa nuwak emetmamas ekemas inagmainai duwejai najankamun nuna nunishtaig pinigkak shig jakuku jinmainai
Duwen najankug shiig apujuk awantua emak tente emawai, nuniak kuwishiau pinumatatus nuniak betek emau
Dutika najanag tun tsawan jiyau etsanum jujugti tusa, dutika agak emau kuntinu nimen, yagkujan, chigkin wakani aidaun
Junak najanui nuwa aidau nampejam pishta tutai tsawautai atsumtinjin
Augsam aimkata amina papigmin
¿Tsawan wajukeamunma duwesh akautaiyaita
¿Wajintu chichagkamuna uminaita eke pinigkan najantsukesh
¿Adaijata wajuku ainaunak duwejaish najanin ainawa aents Yine aidaush
¿Wajupa tsawantak etsanmash ukuawa pinig najankamu jujugti tusash
5. Ausata tenteagmau awa nunu nunikam agagta papigmin tuwi nagkama takasa emamuita nunu pachimtsuk 1 nagkamam 4 inagnakum
Inagnakuik 10 tsawan etsanum jiki apugtaya jujugti tusa
Segami waintayai eke duwe akautsuk, duwe dukuji 'Pagota' tutaiya nunu
Duwe akai najankatag takuik jutaya entsa nujinchinia tsawan esattin
Chichasta kumpagmejai nunikjum ijunjajum aiktajum
¿Yamai unuimajum nuwi nagkamamesh wajuk wegakmea duwejai shiig najanush amainitme
Aminish anentai jumainnak sukagta tikich wegantu takatjish duwe najantanmash ¿Wagka
ujajatkakia
¿Wajukeamunma atsumainitme juju unuimagmaush ame batsatkamugminish
Pinig najanku pujakuik ijagmatia jima nuwigtu kachi
Ajakma juwaamu
Dakumkamu diisam, agagmau ausam inagnakam augmattsata
Juju wantinui duse ajakmamu juutnumak, wainnawai ajaka kanawe chikaja tepau nuniak duke yagkuau pikaja ainin ukatu, duke majugak nugka kakegu tuja katip yujasmaush ayau nuwi duse nejen yuwak datsashmaka ukukmaush au
Juna wainak awajun nuwak, aishijai chichau wamak ipaman uwegtajai, eke katip amautsaig tusa patayin ipaa uwenau
Juju ipania takatak duwik muuntash taka wajakui
Ipamauwai yujumkan juki umutainash umika nuna yuwinak patiyijai senchimea takak takatjin ujuikatatus
Ajak juwaamu pachisan unuimajai
Dakumkamu diisam chichasta kumpagmejai. Juuju iniimau awa nunu pataetukam
¿Waji ajakmamu juutna juuwawa
¿Wajina atsumawa ajakmamu juuktasash
¿Wajina najanmainita ajakmamu juukajash
Amina papigmin dakumkamu diisam aimkata iniimau
¿Wajukenawa makimakichik dakumjamua nuwish
¿Dakumkamu diismesh, waji tumainitme duse uweamush
¿Ya aidau pachinainawa ajakmamu juuwamunmash
Apachjum iniasta: ¿Chicham umiktin ajantumain timaush atsuak ajakmamu juut aidaunmash? Aikmaujum ujanikta nunikam agagta amina papigmin
Augmau nagkamtsuk, dakumkamu nuwigtu agagmau adaikamuji diista, nuadui papigmin iniimau aiktá
¡Weagmi duse uweaku
¿Wajina tawa agagmaush dakumkamujai diyamash
¿Agagta kampatum anentaimjamu nunikam ujajatkata
¿Wajina etseju dekatasamesh anentaimtame agagmaunmash
¿Ya aents aidau pachinainawa
5. Namputchawame akanja augmattaish augsachukaitam (historieta); ¿Wajuku niimtinaita? Chichasta amijai ijuntsa augtaigmijai
Yamai, augsata juju akanja augmatmau
(Historieta)
Augmau inagnakam, papigmin iniimau aiktá
¿Wajina tawa akanja augmatmaush (historieta)
¿Wajuk dekainawa aentsush tsawan ajakmamu juutainash
¿Tu ainawa jegantag tusa (propósito) agagmaush
Dakumkamu diisam aimkata
¿Wajupa tenteagmaush viñetas tutaish awa tsujiaja augmattainmash
¿Waji awa makichik tenteamunmash viñetanmash
¿Wajinma aganua aents chichainamush
Makimakichik tenteakmau aina nunu tutaya viñetas
Chiju tesakmaunum agakmauwa nunu ausata nunikam wagka juniawa nuwigtush wajukeakua juniawai tawa nunu jikattsam diistá. Aiksamek agagmaunum jimag anmamtin ejeta
Wagka juniawa
Saan dekapeak yuwae dusen eke juutsuk
Wagka juniawa tawa duka utugchat awa nuna tawai
Wajukeakua juniawa
Duse nejen kajag ashi amuku
Wajukeakua juniawai tawa duka utugchat nagkaema nuna tawai
Yamai, wagka juniawa nuwigtu wajukeakua juniawai tawa nunu historienta nagkanmaunum awa nunu diisam ejeta
Dutikam papigmin agagta
Wagka juniawa
Ijunjajum aiktajum iniimau
¿Waji etsegmau jiyame akanja augmatbaunush historieta
¿Takamainkaitam etsegmaujaishInformación
¿Wajuk aikmainitme
¿Wajuk yaijatua dakumjamush nuwigtus viñetas aidau akanja augmatbau agagmau shiig antukmi tabaunmash
Anentaimja diismi juti unuimagmau
¿Waji unuimajume, dusha atsumtatmek
¿Tuwa ima yawetkash ajutjamsae takasa wegamunmash
¿Wajuk makesh emamainitme juju takasam wegakmesh
Najanata tsujiaja augmattai historieta dakumjamu tsupijam nuwigtu atsumtai juki ajakmamu juut aidau ame batsatkamugminia, dutikam takatjum iwainakta
Wajukeakua juniawa
Augsata juju historieta ajakmamu juutai Nomatsigenganu
¡Weagmi shaa juuwaku
Nantu taka takuntai muun Carlos tawai…
Tito, kashin wemi shaa juuwaku, dutikajinig mamuk achikchattawai
¡Cha¡, Segamtsuk wayaji ajanum tujash wajukeasji pegkejaitji
¡Ajanum, Tito apachjijai shiig aneas diyau shaa tepajun, nuwi ipak minau untsumki
¡Muun Carlos, ajanum katip ayawai
¡Waji
tsuwa, wamak maatajum katip shaa amukai
Ajakmamu juuwamunum Tito yaimui japimak katip utsantuawai tusa
Antukta Tito, atak aja utuatag takumek muun segam ai timatai waintuata
Apauch umiau ashi ijuntsa batsamnuti juukmi shaa tusa
Muun Carlos wake beses chichau tijaji Titojai
Dista Tito ame ainkau asam yaimkata aja iwagmaunum
Ayu apauchi utumainchaun ajan utuajai segamtsuk
Inagnak jukiaju kuashat shaan nunik shiig aneas wakitkiaju
¡Tutitag aigkish kuwashat juukji shaa pegkeg aidau
¡Dekas tame Tito
¡Tius amamui wakitkimi kiyatsaig
Aikta amina papigmin
¿Tuwi batsamin ainawa Nomatsigenga aidaush
¿Iniasta jintin
¿Waji ajakma juut aidaun takawa Nomatsigenga
¿Waji wantinu wainua shaa juuktasash
Ausata chiju papatakam nunikam aikta iniimau batsata nunu¿Waji nagkaemakiuwaita
nunikash ¿Wajukauwaita
Nunu agagta amina papigmin
Wagka juniawa
Juuke nantu takuni wegamunum
Ausata chitu nuwi mamikiata causa juju efecto tawa nuwi nagkamam, nunikam aikta iniimau pataetukam ¿Wagka nagkaemakiuwaita
Nunu agagta amina papigmin
¿Wagka agagmauwaita
ijunjajum aiktajum iniimau dutikajum iwaintuniktajum
¿Amesh imanuk diyam juju ajakmamu juut tikich wegantunu aidau wainkumesh
¿Wagki
¿Tuwita betekmamtinush tuja yapajinu wainbaugmesh ajakmamu juut aidau nomatsigenka wegantunu nuwigtu jutinujai apatmash
Wajukeakua juniawa
Mamak maut
Dakumkamu diisam, agagmau ausam inagnakam augmattsata
Esat tepeamunum namak, kucha, entsa aidau kuyuidau, nuniakui diyam kuwashat tsajug entsa utuka shimuidau nunu tutaya mijan
Duka shimuinawai juju namak aidau: kagka, tsapaum, kusea, paumit, putu, tugkae nuwigtu yutui wegantu aidau
Muun aidauk dita patayijai chichaidau namak maami tusa; nuna tuidau asag nuwiya aents aidau ajuntaidau juna jukiag: dekan, tramperan, ansean nunie tikich aidau timui nuwigtu basujai nijaidau kuwashat maami tusag
Iina muunji Awajun aidauk dekas timun nuniashkush basun juki nijakug tuke tinu ainawai aatus: ¡Anchau nijapawai
¡Anchau nijapawai
wagki juna pachia junak ikama dukuji wait anenkagtak timui nijakma yutan iina apachjin jintintuawai, nuniau asamtai senchijin tuke segainak dutikam namak senchi jinakui yupichu achikmi tusag
Dakumkamu diisam chichasta kumpagmejai. Juju iniimau awa nunu pataetukam
¿Namak maatasa atsumtaish tuwa dekame
¿Waji namak aidauwa maamush wainnume
¿Ame batsatkamugminish namaka mawajash wajuk ukupas yuu ainawa
Dakumjamu diisam amina papigmin iniimau aimkata
¿Waji nagkaemawa makimakichik dakumjamu wainam nuwish
Nuninai tita
¿Waji atsumjatnuna juwinawa dekas namak maami tusajash
¿Ya ainawa chichamjaush namak maami tusash
¿wagka dekaske tame
Pataimin iniimsata, waji tumainchaush nagkaemamainita namak nijamunmash nunu agagta papigmin
Augmau nagkamtsuk, dakumjamu aidau diista, nuadui papigmin iniimau aimkata
¿Agagmaush wajina augmatua
¿Waji dakumjamu wainme
Agagta kampatum anentaimat
Dakumjamua nuwish, ¿Wajina etseju wainkattame agagmaunmash
¿Wajuk achiniawa dakumkamujaish
¿Waji takataita
Namputchawame afiche ausachukaitam; ¿Wajuku niimtinaita
Chichasta amijai ijuntsa augtaigmijai
¡Kuitamkami namak aidau uchi akinak midiagtata nudau
Anentak yatsug, ubag aidau:
Ii batsatkamujin uchi akinak midiagtatana nunu anentaimtusa,
¡Namak entsanmaya aidau Kuitamkami
Juju chichaman ujapawai ayamtai Nº 62502-Nueva Napuruka
Augsam nagkankum, iniimau aimkata dutikam agagta amina papigmin
¿Waji wegantu agagmauwaita
¿Wajinma yapajinua agagmau narrativosh
¿Aminish yupichukait agagmau wegantu antuktag tamaush
¿Wajukeamu chichamna ujapawa
¿Wajinma yapajinua jimag agagmauwa jusha
¿Wajina ujapawa makimakichik agagmaush
¿Agagmaush betek nimtinka batsakmawait
¿Wajina ujapaktag tawa agagmau augsaum nuwish
leíste
Yamai, afiche augsamum nuwiya kampatum anentaimjamun ujapa nunu agagta amina papigmin
Chichasta amina kumpagmejai nunikam ijunjam aikta
Anentaimja diismi juti unuimagmau
Augsam iniimau aikta amina papigmin:
¿Yupichuka augsa inagnaku takasa umiamush
¿Utugchatash tuwa igkugmume
¿Wajuk yupichu emamea takamainitme
Najanata chik afiche namak mautai ame batsatkamugminia dutikam agagta papigmin
Shawi aents ditanu takatai aidau
Shuwi agseamin wajasu
Shuwi makichik nuwa tsakatuch bitaik Shawi wegantu, nigka pujusui paranapura namaknum, nuwigtus apajinakesh wainkachui wagki dukuji Yanku eke jujeatsaig apajinak dapi esaim jakauwai
Dukuji jujejui kampatum kain nuwigtu kampatum umayin nunuiya au makichik kai emkau Kukun, juka aishinau niiya emak eke umayi nuwenainatsuig
Yuwa pujustag tabaunum uchuchijitak wakekau deka unuimatjatatus agseama maa yutan, juju takamunak yupichu igkuau asa
Dukuji Yanku anentaimak waitiau nawanji apagtuchu asa yapajak senchi yapagtai niishkam buutu
Nuwigtush wainu tikich pataa aidau maawag japan, yugkipkin, papaun tsuwamainau namaka wenin, nuwi dita ajampedauk pipichin suwidau nuniachuk shiig ajampenachu
Nuna diis makichik tsawantai Shuwi wainkau nunu pataa kuntinun namaka ejapenak utsainau ampujin, numpe nijaidau nuniamunum namak senchi nuna kautak kaunu
Nuna wainak Shuwi tau dukujin: 'Yainkata ansean ikamkatjai, wisha wakegajai unuimajan ajunkan maatjai kantashin, chuwiun, tsapauman, wachikun, suyampin tiuwai'
Yama nagkamak ajunkug wajumak namakan mau, nuna juki yugkuna yuwau tsawak nuwigtu etsa tajimaishkam
Dukuji yupichu maaun wainak dekas nawanjun yaigtajai agseamtan dekati tusa, makichik tsawantai tsuwaju makichik ajak uyu nai tutaiyai (muela de nutria) nujai inimpag uwejen yakajug tau: 'Ansea ajunkumek aneaku ata, yama weet japikuig umushkaipa agsea, dakasta ataktush japikti tusam nuwi kampatuma nuwi sayat juwakui japikta wagki anuig kujaje, duwi senchimeatjam japaikum nenaktatme namak tau' 'Nuwigtush wakekau pampanchatain jintintuatjai tusa namak maautan pachis nuniak tau: 'Nawanju dekatkau maamek bisutan jee wainkam nuwi etentuam ukugkita yuwati dutikam bisut nuna kautuk dakujuinak ujuitamkattawai kuwashat namak tinamja maautan bisut kuwashta imatikam'
Nuwauchik imatiksag umiau dukuji timaun, nuniak namak maautnak yupichu emau, atus takasa wegak uwettsuk anseama main wajasu ashi batsatkamunmag
Yamai nii yapajakug dukujin chichajak jasta ansea ajaunkatjai tusa maman naneg nampichin, ajunkatnujin juki nujai ajuntuk namaknak kuwashat maau
Aatus nii atsumamujinak umikui yuwa pujutnum, yamaikish pachin ainawai juna adeajag nuwauch shuwi anseamin wajasu ajakui, yamaik imanuk atsawai tusag
Aikta amina papigmin
¿Wajina takawa Shuwish
¿Wajijai tsuwaju ainawa nuwa shuwinash namaka maain ati tusajash
¿Imanuk diyam amesh juju shuwi pachisa augmatmaush
¿Wagka
4. Najanata pajuim amina papigmin nunikam agagta anentaimjamu juukmau juju makimakichik agagmaunmaya párrafo jikmau
Anentaimjamu juukmau
Akanja agagmau
Akanja agagmau
Akanja agagmau
Akanja agagmau
Akanja agagmau
Kumpagmijai chichasta nunikjum ijunjajum aiktajum
¿Amesh imanuk diyam etsegmau ujapa dusha
¿Wagka
¿Namak maatasa secreto aiktaish dekasmek
¿Batsatkamu Shawi tuja ame batsatkamunminish namak maaku secreto aiktaish atsuak
¿Amesh imanuk diyam juju namak maautai emegkaumainchau ashi batsatkau aidautik
¿Wagka
Awantua najanat
Dakumkamu diisam, agagmau ausam inagnakam augmattsata
Muun dekauwa nunu jintintui uchi Awajun aishmag aidaun
Chagkin najantan, washim najantan, tsentsak shutuk epentan nuwigtu japimuk najantan kaapjai atsujawag takainak
Aintsag juwinau kubain batae kati punukun tsupikag nuna achiniag kubain jikiag yajagken yajujag nujai najanu juna: Wampach, ichimpach, temash, tentem tikich wegantunash
Nunu yajag jukimunak yamakai duken juki uchupig jakimtikau kaim emak
Chagkina najanaidauk ampujinak achimaitsui chagkin najanam tsukiskiju pegkegchaun najanawaig tusa
Ujuchi kutamainau dutika nuwanu aidaunashkam awantua najanaidau: sentan akachumtain, intash jigkatain, kugku wegagtinun
Junak aikau jega tsukinjin ichigmak ajia nuwi dasayak takau
Nagkamam augtsuk diista dakumkamu nuwigtu agagmau adaikamuji nunikam aimkata amina papigmin
¿Dakumkamu wainjum dusha wajukenakug ainiawa
¿Aents aidaush waji atsumjatnuna jujawa awantua najankush
¿Dakumjamuk ujajatui papasa aintsa emamu chagkin najanmau
Tikia tu amainita aintsa emamush dakumkamu aina nuwish
Dakumkamua nunu diisam aikta juju iniimau
¿Wajukeau wainji makimakichik dakumjamunmash
¿Ya aidau pachinmainaita awantua najanmaunmash
¿Dakumjamu wainkaum nuwi nagkamamesh, etsegmaush tuwa apugmainitme
4. Apa iniastajum waji takanua chagkin awantua najanaish nunu papigmin agajam iwainakta takakum egketbaugmin
Nagkamam augtsuk diista dakumkamu nuwigtu agagmau adaikamuji nunikam aimkata amina papigmin
¡Chagkinak yaijatnai
¿Dakumkamujaish wajina pachisag tawa agagmaush
¿Wajina etseju ejetatme agagmaush
¿Adaikamujaish achiniawak dakumkamu iwaina nujaish
¿Chagkin awantua najanbaunmash waji etsegbauna dekaja
canasta
5. Namputchawame Infografía ausachukaitam; ¿Wajuku niimtinaita? Chichasta amijai ijuntsa augtaigmijai
¡Chagkinak yaijatnai
NUGKA MAMIKIAMU
Nugka mamikiamuk amainai mujas numitkau tepaju, numi kampujam ayau nuninum kaap detaidau wainnawai
KAAP UMIAMU
Kaapik ikamia junawai nunika dakapanui esanti wajupau atatua chagkin nunu anentaimtusa, nuwigtush utsanji nantuji, nuwi saepe pakau inagnaku kampatum yantam etsesdau nunu basenu betek ematasa dutika pegkeg ema ijumu
CHAGKIN NAJANBAU
Chagkin najanatasaik junawai jimag kaap etseska basegmau nunu aepnawai nugka shiig kuitamsa numpiji apugtuatasa nunui awaksaik jimag etseskamu awantak patai chanua etentu jii apugtuatasa nuwi nagkama tikich etentua emaku chanuaja awantua emanu najanku
Augsaum duwi yamai aikta iniimau dutikam agagta amina papigmin
¿Tuwita awantua emataish chagkin najankuish
¿Wajuku kaapia atsumtaiyaita chagkin najanatasaish
¿Juju infografía, juwish wajuk amainita chagkin awantua najanmaush
Diista dakumkjamu nunikam iniimau aimkam agagta amina papigmin
¿Tuwita agagmau agaju dekas juwi ejentatjai tusa dakumja apusamush
Augsata iniimau nunikam agagta juwi ejentatjai tusa agaju agagmauwa nunu dutikam pataetukta wajukmainaita nunu
¿Wagkag agagmaki makimakichik chagkin najanku juki ematainash
Chagkin najanmaitsui tusam pempegta
RECUERDA
Agaju juwi ejetajai timau wantinui dekas agagmau wegantuji
Descriptivo-Augmatu niimen
Expositivo- Jintiaja emat
Jintintuami wajuk najantaiyaita chagkinash
Jintiajam ujakta takastin
Yamai takaku diismi nuniaku iniimau aimkami tujash dekami aintsa mamikiamu agaju juwi ejentatjai timau. Dutikam agagta papigmin
¿Waji wegantu agagmauwaita
¿Tuwita takastinush
¿Agajush tuna tawa
¿Juju agagmaunmash tuwita agaju juwi ejentatjai timaush
Ijunjam aikta iniimau nunikam iwainakta chik mapa conceptual
¿Tuwita chagkin najanku imanji dekatag tamaush
¿Waji iman etsegbaun ujajatua infografíash awantua takatnumash
¿Tuwi takamainaitja juju ausa dekamunash
Anentaimja diismi juti unuimagmau
Ausam iniimau aikta amina papigmin:
¿Wajina unuimagja juju takatnumash
¿atsumtajash unuimagmaunash
¿Waji utugchata ajutjamsame tujash wajuk nagkaikimume
¿Wajuk dekapmamau ajutjamsae juju agagmaunumia takakmesh
Umintsata najanatasam chik infografía amina batsatkamugmin chagkin najantai pachisam
Yine awantua najanku takatai
Yine nuwa unuinamu awantua najanin ati tusa
Awantua wamak emak ujuchin pachimtsuk takastajai takug, Yine nuwa tsuwamawai pijipjin juki
Juju tsuwamamuk aiktayai eke awantua emamu nagkamtsuk, nuniakuish ijagmashtayai
Awantua emaku takamunmak uchi pipich aidauk numi ajia nuwi patai takatainak yunutukag nagkaemaitsui nunikmataig nuna takauk wamkekesh ashimkastatui
Tuja awantua emaku nuwig uchi nuwauch pijipji imamainai dutikam yupichu unuimagti awantua najantain tusa
Numi ichikmakmau awagkeaja takatai jintintuatag takug dukuji nuniachkush dukushji nuwauchi tsajam uwejen awatau chigkunin dutikam yawetsuk awantua takau ati tusa
Nuwigtu nuwa awantua najantan senchi takau ati takujag uwejen etsa wajaun achin ainawai
Amina papigmin aimkata
¿Wajukuita awantua najantai aidaush batsatkamu Yinenush
¿Ya aidau pachinainawa nuniakush wajina uminawa makimakichkish
¿Wagka ajantusash diinawa umiktin timaun awantua najantan takainakush
4. Augsata agaju apusamu juwi jegantajai timau nunikam papigmin agagta
¿Tuwita agaju juwi jegantajai timaush
Jintintuami chagkin pegkejan najanati
Augmatui dita pujutin awantua najantain
Augmatsata awantua najanat takaku iman diyamu
Amina kumpagmejai aikta ¿Tuwita agaju propósito timau dekatkau tuja patatkau nunu aikjum ujaniktajum
Juju iniimau ijunjajum aiktajum
¿Imankait juju etsegmau agagmaush
¿Wagka
¿Takasa emaku ii unuimagmauk iwainamainai tamek
¿Wagka
¿Iina pujutjinianash wajina takasash wenawa ame batsatkamugmesh nuwigtu yapajiasa Yine batsatmaujai diiyamash
Jegamat
Dakumkamu diisam, agagmau ausam inagnakam augmattsata
Esat tepea duka pegkeg ujapawai jega jegamtan, juka takataiyai pegkeg nainnum nuwigtush entsa nagkaemaku ijusa
Eke nagkamtsuk disu amainai nantush wajukeawa nunu diisa payag tuja minagke aidau tsupigtasa
Duwi dekas jega jegamkatnuk numik tsupinui nantu antumai shiig katsuaju, tuja dutiktsuk nantu yama tai numi tsupiamak wamkes mamu ukatuk amuawai
Nuwa nantutin jauk yunumtumaitsui numi jegamku atsumtin tsupiamunmak wagki numi tsupiam chipakai tusa
Tuja jega jemkag eke waitsuk kayuawai: Jima kupig, kabau juki, sugkipa deken, timu duken yajutuk
Jutik jega yamagman tsuwajag diidau pegkeg jega shutash, bisutash, tsejesh nuwigtu tikich wegantush aatsa kayukam shimau, nunikmatai jegak dukap tsawan pujus mamuau
Dakumkamu diisam chichasta kumpagmejai
¿Wajina aikainau wainme dakumjamunmash
¿Waji atsumjatnuna juinawa jega jegan jegamainakush
¿Wajuku nugkana mamikiawa jega jegamkush
Diista dakumjamu nunika aiikta amina papigmin agajam
¿Dakumja akanjamua nuwish wajuk wainme
¿Y a aidau pachinmainita jega jegamaunmash
¿Waji anentaimat juwame juju dakumjamua nunu diismes
Etsegkata
Inimsata aentsush wajukenawa jega jegamainakush amina batsatkamugminish nunu papigmin agajam etsegkata eketbaugmin
Augmau nagkamtsuk, dakumkamu diista nunikam aikmaujum augmattsata
Chichasta Juju iniimau pataetukam:
¿Wajukeawa Saantash
¿Waji etsegmau wainkattame agagmaunmash
¿Saantush wajina segamkug jegantawaita tame
¿Jega jegamtanmash wajina etsejuidauna dekaja
Kumpagmejai chichasta
¿Jega jegamtanmash waji dekagme
¿Namputchawame ausachukaitam jumamtin agagmau iwaintajam nuninush
¿Wajuku niimtinaita
¡KAJIMATKIPA
Takasmau taji: Takat nagkemakiu etsegmau nuwigtush yupichu wainmain apatka diyakuish
Anentaimat taji: Nagkamsa Chicham anentaimja timau yupichu wainmainchau
Saan, muun dekaun, jegantae jega tenten jegamkatag tau asa
Dekas minash yainkati, jintinjuati tusa junak ainiawai
Ausata nunikam agagmau apatkam diista nagkamku timaujai
Agagmau augsam inagnakum aikta papigmin
¿Waji wegantu agagmauwaita
Descripción Niime augmatut
Argumentativo Jintiaja augmatut
Narrativo Nagkaemau augmatut
¿Waji dutikamu mamikiaume agagmaunmash
Nuwiya makichik agagta papigmin
Mamikiata anentaimjamu agagmau augsaum nuwiya nunikam agagta papigmin
Papigmin aimkata juju iniimau
Agagmauwa nuwi dekatkau párrafonum juna tawai Muun Awajún aidauk juwidau kuwashat ajak jega yama jegamkamu tsuwaku iwaka ishimtai bisut wegantu, tsajap wegantu tuja pasun waya pujusai tusa
¿Dekapsakia dekas yamaish ainkaintash
Ujakia kumpajum jusha dekas dutikamukait atsa ayatak anentaimja tichamukait
Papigmin aikta iniimau
Agagmauwa nuwi dekatkau párrafonum juna tawai Ajak aidau tuja kabaujai kayuamuk shiig senchi jinash amaju nuwigtush mayatmainchau ekagtau nuna bukuituji kijamain
¿Dekapsakia dekas yamaish ainkaintash
Ujakia kumpajum jusha dekas dutikamukait atsa ayatak anentaimja tichamukait
Yamai yapajinu dista dutikamu tuja ayatak anentaimsamu
Adeagta: Yapajinu diistag tamau dutikamu tuja anentaimjamu, inimkum tumamta:
¿Juju etsegmauk dekapmainai dekas ainiawash tusa
Ehe dekas nuniawai, duka amainai DUTIKAMU
Atsa dekas ainiatsui, duka amainai ANENTAIMJAMU
Anentaimsa diista wajuk asame
¿Tuna unuimagja
¿Wajinmak atsumtajaki
¿Wajuk dekapmamjaja juna takasnush
¿Wajina utugkaja
¿Wajuk epegkeaja
Agagmau augsata
Yagua ditanu jega jegamku takatai
Yagua jega jegtaig ditanu yaunchuk namkasa takataiyai, tsawan esatjamunum ashi ijuntujaja. Aishmag aidau itaidau shugkun, minagken dutika ekenag emainau jigkakag emainau wase pataitdaun, duka aidau jegamun. Nuwa aidauk chapi nuniashkush kuwashkin duken dapidau. Nuwigtush
yutain, umutain umidau nunie uchi aidauk dukan, daekan sukagtau
Atsumjatin juki takamuk yajuakmau tsawan diisa, pegkegnum
Juka junau ikam sukagtamu anenjaush numin tuja dukanashkam jega jegamtanum
Duwi ikamnak ajantus diiyau, tuke ikama dukujin sega takasu, dita sukagtau asamtai
Jega aidaun nugkag apaugtuidau kupat awatkamun, permakug numi aidaun tuja duka jegamkug shapaja duken dapiag
Yajua aents wegantuk jegamainawai jega juju wegantun: Malocan, ijuntaijin, nampejam takastinjin, nuwejai pujustinjin tuja jega pipich aak tutain
Juna jegamainakug takaidau apaji nuwigtu uchijijai juka dita takataiji asamtai
Duwi muun dekau ujau attsa takatia tusa nuna antuinak tikichik umidau takainak imatiksa umikmau asa tsawan asa mamugti tusa
Nuwigtush tsuwainau dukan numin wamak mamukai tusa
Aintsag jega jegamku umiktin tibaun umidau, ikama dukujijaig shiig antugdaikau amainai tusag
Duwi jeganum waiti apugmauk etsanum niimtika apugchatai dutikamak pegkegchau dase waimain asamtai, aintsag jegan jegatasashkam nagkamu utug etsash jinua nuna mamikis nuni nagkama jegatatus, dutikashmak patayigkesh jamain asamtai
Numik nantu yama taig juchataiyai dutikamak mamu amaukai tusa
Agagmaunmaya jukimu
Amina papigmin aikta juju iniimau
Agagmaush wajintua, ¿Wajukuita Yagua jega jegamtaish
¿Wajina takua juju timaush tawa 'Aintsag jega jegamku umiktin tibaun umidau'
¿Tu chichakmauwa dutikamu tusash tawa
Agagta papigmin
cuaderno
Wakag malocash ibaush muuntaita nunak wika tajai ashi ijuntug patayijai takamu asa
Anentaimjai aika duka, numi tsuwamu asa wamak mamuinatsui tusan
Yagua jega jegamtan takainakug unuimainawai apaji nuigtu uchijiai wagki dita muunji taka wajakbau asamtail
4. Kumpajum aidaujai chichastajum nuniakjum betek ijuntugjum aimkatajum
'Juna jegamainakug takaidau apaji nuwigtu uchijijai juka dita takataiji asamtai'
¿Juna agajuk dekas tawai tamek
¿Wagka
'Uchita, tajimat pujustin papi waimatkatajum'
ashaninka kakinte
matsigenka matsigenka montetokunirira
nomatsigenga resigaro
yanesha yine
aimara kawki
jaqaru
bora
Kapanawa cashinahua
Isconahua kakataibo
matses sharanahua
shipibo-konibo yaminahua
nahua
yagua ikitu
taushiro
PIURA
0 C É A N
MAZONAS
LIMA
PASCO
LORETO
JUNIN
NCAVELICA
PE Dios
C H / L E
